༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
W1PD76231
ImageGroup:
IL1PD84586
LCCN:
In/a
ISBN:
n/a
Title:
མི་ཕམ་གསུང་འབུམ་ལས་གཞུང་འགྲེལ་སྐོར
mi pham gsung 'bum las gzhung 'grel skor
མི་ཕ
“མ་
Author:
མ་རྒྱ་མཚོ
mi pham rgya mtsho
produced from computerized output
Descriptor:
Original Publication:
In/a;n/a
Place:
[khreng tu'u
Publisher:
'jam dpal d+hl yig ser po'i dpe skrun tshogs pa
Date:
2008
Volume:
27
Total Volumes:
|33
TBRC Pages:
[2
Introductory Pages:
n/a
Text Pages:
n/a
Scanning Information:
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, US.A2006. Comments: 2009



ཀུན་མཁྱེན་མ་ཧཱ་པཎྜིཏ་མི་ཕམ་འཇམ་དབྱངས་ཕྱོགས་ལས་
རྣམ་རྒྱལ་རྒྱ་མཚོའི་གསུང་འབུམ།
བe
བྱ
བུ
ཡབ་མེས་སྲོལ་བཟང་སྐྱོང་ལ་ཐུགས་མཐུན་ཁྲིམས་གཙང་ཞིང་།
རིགས་མཐུན་ཕུ་ནུའི་བར་དུ་དགའ་སྡུག་གི་ཚོར་སྣང་མཐུན་པའི་རྒྱ་
ཆེའི་ཀློག་པ་པོ་རྣམ་པ་ལགས། སྐབས་འདིར་འཇམ་དབྱངས་དྷཱི་ཡིག་
སེར་པོའི་དཔེ་སྐྲུན་ཚོགས་པ་འདི་ནི་གངས་ལྗོངས་མདོ་ཁམས་ཀ༔
ཐོག་པའི་གསེར་ཁྲི་ལྔ་བདག་གི་ཁྲི་འཛིན་བ་མཆོག་སྤྲུལ་རིན་པོ་ཆེ་
འཇམ་དཔལ་ཕྲིན་ལས་ཁོང་གིས་དབུ་འཛུགས་གནང་ཏེ་སྒྲིགས་སྦྱོར་
དང་དཔལ་འབྱོར་གང་ཐད་ལ་བཀའ་དྲིན་སྐྱོང་ནས། ཐེངས་
དང་པོར་ཀུན་མཁྱེན་མི་ཕམ་ཟིན་པོ་ཆེའི་གཞུང་འགྲེལ་སྐོར་ཡོངས་
རྫོགས་དང་སྙན་ངག་འཇམ་དཔལ་ལས་ཚོགས་མན་ངག་བེ་བུམ་
བཅས་མདོར་ན་དེབ་སོ་གསུམ་པོ་འདི། རྒྱ་ཆེའི་གཟིགས་མཁན་
རྣམས་ལ་ལྷག་བསམ་རྣམ་པར་དག་པས་དབོར་སྐྲུན་བྱས་པ་ཡིན།
ད་ཕྱིན་ཡང་ཀུན་མཁྱེན་བླ་མའི་གསུང་འབུམ་ཡོངས་རྫོགས་དང་
རིས་མེད་མཁས་དབང་རྣམ་པའི་གསུང་འབུམ་སོ་སོར་དེབ་སྒྲིགས་
ཅི་སྤེལ་བ་ལ་མཁྱེན་སྐྲུན་ཤེས་རབ་ཡངས་པའི་གཟིགས་པ་རྣམ་
བས་ངེད་འཇམ་དབྱངས་ནི་ཡིག་སེར་པོའི་དཔེར་བླུན་ཚོགས་པ་ལ་
དཔེ་དཀོན་གསར་ལགས་དང་སྒྲིགས་སྦྱོར་ཐད་མ་ནས་སྟོང་སོགས་
བཀའ་དྲིན་ཞུ་ན་དགེ་ན་ཚོགས་
D
བདེར་
དS
ང་
སྔ་
}
འགྱུར་
་
སྡོམ་བརྩོན་དམ་པ།



#*
དྷི
༠༠
འཇམ་དབྱངས་ཡིག་སེར་པོའི་དཔེ་སྐྲུན་ཚོགས་པ།
སྔོན་འགྲོའི་ཞུ་ཡིག
དེ་ཡང་མཁས་པ་ཆེན་པོ་སློབ་དཔོན་དབྱིག་གཉེན་ཞབས་ཀྱིས། སྟོན་པའི་བསྟན་པ་རྣམ་གཉིས་ཏེ། །ལུང་དང་
རྟོགས་པའི་བདག་ཉིད་དོ། །དེ་འཛིན་བྱེད་པ་སྨར་བྱེད་དང་། །སྒྲུབ་པར་བྱེད་པ་ཁོ་ནའོ། །ཞེས་གསུངས་པ་བཞིན།
གང་ཞིག་ཀུན་མཁྱེན་རྒྱལ་བའི་བསྟན་པ་རིན་པོ་ཆེ་འཇིག་རྟེན་འདིར་ཡུན་ནས་ཡུན་དུ་གནས་པར་བྱེད་པ་ལ་
བཤད་སྒྲུབ་གཉིས་ཀྱི་སྒོ་ནས་འཛིན་སྐྱོང་སྤེལ་གསུམ་བྱེད་དགོས་པ་ཁོ་ན་ཡིན་ཞེས་གསུངས་ལ། དེའང་ལུང་གི་
ཆོས་སྡེ་སྣོད་གསུམ་དང་རྟོགས་པའི་ཆོས་བསླབ་པ་རིན་པོ་ཆེ་རྣམ་པ་གསུམ་གྱིས་རྒྱུན་འཛིན་པ་ལ་གཞི་རྩ་ཡི་གེ་
འདི་ལ་རག་ལས་ཤིང་། ང་ཚོ་བོད་གངས་ཅན་གྱི་ལྗོངས་སུ་ལོ་ངོ་སྟོང་ཕྲག་གི་སྔོན་ནས་མེས་པོ་གོང་མ་དེ་ཚོའི་ཤུལ་
བཞག་གི་ནོར་བུ་རང་རིགས་ལ་གོ་ལ་ཟླུམ་པོ་འདིའི་གཙུག་ན་ཕུལ་བྱུང་ངོམ་རིན་ལྡན་པའི་ཐུན་མོང་སྐད་དང་ཡི་གེ་
བཟོ་གསོ་སྒྱུ་རྩལ་ནས་ཐུན་མིན་ནང་རིག་པའི་ཐར་པ་ཐམས་ཅད་མཁྱེན་པའི་གོ་འཕང་སྒྲུབ་བྱེད་ཀྱི་ལམ་ཚང་ལ་མ་
ནོར་བ་ཞིག་ཕ་ནོར་གྱི་ཚུལ་དུ་སྐུ་དྲིན་དེ་ཚོའི་བཞག་ཡོད་པ་མཁྱེན་གསལ་རེད། ད་ལྟའི་ཆར་བོད་ཀྱི་ཤེས་རིག།
བོད་མི་རིགས་ཀྱི་སྲོལ་རྒྱུན་རིག་གནས་ཞེས་འཛམ་གླིང་ཤར་ནུབ་ཀྱི་གླིང་ཀུན་ཏུ་དར་ཁྱབ་ཇེ་ཆེར་འགྲོ་བཞིན་ཡོད་
ཅིང་། དངོས་ཡོད་ཀྱི་རིན་ཐང་ཆེན་པོ་རྩི་བཞིན་ཡོད་ལ། མ་ཚད་བོད་ཀྱི་རིག་གནས་ཞིབ་འཇུག་དང་ཕྱི་གླིང་གི་
ཆེས་མཐོ་རིམ་གྱི་སློབ་གྲྭ་ཆེན་པོ་རྣམས་སུ་བོད་རིག་པའི་སློབ་གཉེར་བྱེད་སའི་སྡེ་ཚན་མང་ཞིག་འཛུག་ཡོད་ལ། མི་
རིགས་རིག་གནས་ཡར་རྒྱས་སུ་ཁྱད་ཆོས་ལྡན་པའི་རིག་གནས་གྲུབ་ཆ་ཆེན་པོ་ཞིག་དུ་ཚང་མས་གདེང་འཇོག་
གནང་བཞིན་ཡོད་པ་རེད། ཁྱད་པར་དུ་ཆོས་རྒྱལ་མེས་དབོན་དག་གིས་དཀའ་དྲིན་ལ་བརྟེན་ནས་ང་ཚོ་བོད་གངས་
ཅན་ཀྱི་ལྗོངས་སུ་ཐོག་མར་དམ་པ་ཆོས་ཀྱི་སྲོལ་བཏོད་པ་ནས་བཟུང་། རིམ་བཞིན་བཤད་སྒྲུབ་ཀྱི་ཤིང་རྟ་ཆེན་པོ་
བནྡོ་བརྒྱད་བྱོན་ཞིང་། ནང་གསོས་རང་རང་གི་འགྱུར་ཁྱད་དང་བརྒྱུད་ཚུལ་ལྟ་སྒོམ་སྤྱོད་གསུམ་གྱི་དབྱེ་བའི་མདོ་
སྔགས་ཀྱི་གསུང་རབ་རྒྱ་མཚོ་ལས་ཀྱང་ཟབ་པ་ཞིག་མཛད་ཡོད་ལ། སྔ་འགྱུར་བསྟན་པའི་ལ
རེ་འབྱུང་གནས་དཔལ་



ཀཋཐོག་རྒྱུད་སྡེ་བཤད་སྒྲུབ་ནོར་བུ་ལྷུན་པོ་ནས་གངས་རིའི་ཁྲོད་ཀྱི་མ་ཧཱ་པཎྜིཏ་ཆེན་པོ་ཀུན་མཁྱེན་བླ་མ་མི་ཕམ་
འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ་མཚན་བཟང་སོ་གཉིས་ཀྱི་གྲངས་ལྡན་ཆ་ཚང་རྩིས་འཕྲུལ་དུ་བླུག་
དེ། དག་སྒྲིག་དང་པར་སྐྲུན་སྤུས་ལེགས་ཚད་ཅན་ཞིག་ཀུན་གྱི་སྤྱན་ལམ་དུ་སྟར་ཡོད་ལ། དེར་བརྟེན་ངེད་འཇམ་
དབྱངས་དྷཱིཝཡིག་སེར་པོའི་དཔེ་སྐྲུན་ཚོགས་པ་ནས་རྗེ་བླ་མའི་གསུང་འབུམ་ལས། གཞུང་འགྲེལ་སྐོར་དེབ་སོ་
གསུམ་པོ་འདི་བལྟ་བདེའི་ཆེད་དུ་རྒྱ་ཆེའི་ཀློག་པ་པོ་རྣམས་ཀྱིས་སྤྱན་ལམ་དུ་རྗེ་ཉིད་འདས་ནས་ལོ་འཁོར་༩༦ལོན་
པའི་རྗེས་དྲན་གྱི་ཚུལ་དུ་པར་སྐྲུན་བྱས་པ་ཡིན། ང་ཚོའི་མུ་འཐུད་དུ་བོད་གངས་ཅན་གྱི་ལྗོངས་སུ་བྱུང་དང་འབྱུང་
འགྱུར་གྱི་རིས་མེད་མཁས་དབང་རྣམ་པའི་གསུང་འབུམ་རྒྱ་ཆེ་ཞིང་སྤོམ་མཐོ་བའི་ཤུལ་བཞག་རིག་གཞུང་འདི་འདྲ་
པར་སྐྲུན་དང་འཚོལ་སྡུད་དག་སྒྲིག་མྱུར་སྐྱོབ་སོགས་ཀྱི་བྱ་བ་བྱེད་སྙིང་ཡོད། མ་གཞི་བོད་ཕྲེང་འཛིན་ཞིག་ཡིན་པ་
ནས་བཟུང་རང་རིགས་ཀྱི་རིག་གནས་མི་ཉམས་སླར་གསོ་བྱེད་དགོས་པ་འདི་སྐྱེ་བོ་ཕོ་མོ་རྒན་དར་གཞོན་ནུ་སུ་ཡིན་
ཀྱང་མ་བསྐུལ་ཆེད་ལས་ཀྱི་འགན་ཞིག་ཡིན་སྙམ། མི་རིགས་སུ་ཡིན་ཀྱང་རང་རང་གི་ཤེས་རིག་དེ་མི་ཉམས་རྒྱུན་
འཁྱོངས་དང་ཉམས་པ་སླར་གསོ་བྱས་ནས་དུས་རབ་ནས་དུས་རབ་ཏུ་ཡར་རྒྱས་གོང་འཕེལ་དུ་གཏོང་བས་ཚན་རིག་
དང་མི་ཚེའི་རིན་ཐང་བསམ་བློའི་ཁ་ཕྱོགས་སོགས་ལ་སྔར་མེད་བློ་སྐྱེད་རྒྱ་ཆེན་པོ་ཐོན་བཞིན་ཡོད་པ་རེད། རང་རེ་
བོད་མི་རིགས་ལའང་དེ་བཞིན་ཐུན་མིན་གྱི་རིག་གནས་དང་རིག་གཞུང་རྨད་དུ་བྱུང་བ་འཛམ་གླིང་འདིའི་ཤེས་རིག་
གི་རྨང་གཞི་ལྟ་བུ་ཞིག་དུ་གྱུར་ཡོད་པ་བརྗོད་ཀྱང་ཆོག་མོད། ད་ལྟའི་དུས་འདིར་མི་རིགས་སོ་སོའི་རིག་གནས་ཀྱི་
གཤོག་ལྡིང་མཐོན་པོར་ཟིན་པའི་སྐབས་མི་རིགས་ཕན་ཚུན་ལ་སོ་སོའི་རིག་གནས་ཀྱི་ཤུགས་ཆེན་པོ་ཐེབ་བཞིན་
ཡོད་ལ། དེས་ན་དུས་རབས་ཀྱི་ཤར་འགྲོས་དང་བསྟུན་ནས་གངས་དཀར་ཨ་མའི་ཁྱད་ནོར་རང་རིགས་ཀྱི་སྐད་དང་
རིག་གནས་རྣམས་མི་ཉམས་ཡར་རྒྱས་སུ་བཟུང་བ་གཟི་བརྗིད་དང་ངེས་དོན་གྱི་ལ་རྒྱ་དུ་འཛིན་དགོས། ཞུས་ནས་
ངེད་པར་སྐྲུན་ཚོགས་པས་རྗེ་བླ་མའི་གཞུང་འགྲེལ་སྐོར་དེབ་སོ་གསུམ་པོ་འདི་པར་སྐྲུན་གྱི་ཐོག་མར་ཡིན་པས་
ཉམས་མྱོང་དང་ཅི་ས་ནས་མི་འདང་སའི་སྤྱན་དང་ནོར་འཁྲུལ་ཡོད་ངེས་པས་རྒྱ་ཆེའི་གཟིགས་པ་པོ་རྣམས་ཀྱིས་ཅི་
ནས་ཀྱང་དགོངས་འཆར་དྲང་པོར་རྩོལ་བར་ངེད་ཚོགས་པས་སྙིང་ཐག་པ་ནས་ཞུ་ཞུ། །
ཞེསཀཎཐོག་པ་འཇམ་དཔལ་ཕྲིན་ལས་ནས།



༈ རིག་སྟོང་འཇམ་དཔལ་གཞོན་ནུའི་བྱིན་རླབས་ལས། །དགོངས་པའི་ཀློང་ལས་སྤོབས་པའི་གཏེར་བརྒྱད་གྲོལ། །
ལུང་རྟོགས་ཆོས་ཚུལ་རྒྱ་མཚོའི་མངའ་བདག་མཆོག །མི་ཕམ་འཇམ་པའི་དབྱངས་ལ་གསོལ་བ་འདེབས། །



༣
༄༅། །དུས་འཁོར་དབང་ལེའི་འགྲེལ་པ་
བཞུགས་སོ། །
འཇུ་མི་ཕམ་རིན་པོ་ཆེའི་གསུང་འབུམ།
1



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
༄༅། །དུས་འཁོར་དབང་ལེའི་འགྲེལ་པ་
བཞུགས་སོ། །
རྒྱལ་བ་ཀུན་གྱི་ཐུགས་མཆོག་རྡོ་རྗེའི་རིགས། །
གཏུམ་དྲག་ཉམས་བརྒྱར་འབར་བ་དཔའ་བོའི་སྐུ། །
དྲན་པའི་མོད་ལ་བདུད་བཞིའི་གཡུལ་འཇོམས་པ། །
མི་གཡོ་མགོན་པོས་དེང་འདིར་མཆོག་སྩོལ་ཅིག །
འཁོར་བའི་རྒྱ་མཚོ་གཏིང་མཐའ་བྲལ་བ་ལ། །
རྣམ་རྟོག་རླབས་ཀྱིས་དཀྲུགས་པའི་ཉམས་ཐག་འགྲོ། །
བདེ་བླག་དགྲོལ་བྱེད་དབང་མཆོག་རྡོ་རྗེའི་སྟོབས། །
སྦྱིན་པའི་རྒྱུད་དོན་འབྱེད་ལ་བདག་སྤྲོའོ། །
འདིར་དབང་གི་ལེའུ་འཆད་པ་ལ་གནས་པ་བཅུ་གཉིས་ཏེ། དབང་བསྐུར་བ་པོ་བླ་མ་
༡༽ཡོངས་སུ་བརྟག་པའི་ངོ་བོ་ཉིད་ཀྱི་གནས་པ་དང་། དེ་བཞིན་དུ་མཆོག་༼༢༽འབྲིང་
ཐ་མའི་སློབ་མ་ཡོངས་སུ་བརྟག་སྟེ་བསྡུ་བའི་དང་། ལས་རབ་༼༣༽འབྱམས་བསྒྲུབ་པ་
ལ་གྲོང་སོགས་ཕྱོགས་ཀྱི་ཆ་དང་། ས་ལ་སོགས་པའི་མཚན་ཉིད་ཀྱི་ངོ་བོ་ཉིད་ཀྱིས་
གནས་པ་དང་། །ཐབ་ཁུང་༼༤༽དང་སྦྱིན་སྲེག་གི་རྫས་དང་བགྲང་ཕྲེང་དང་གདན་
དང་ཕུར་བུ་དང་བུམ་པ་དང་། རྡུལ་ཚོན་དང་ཐིག་སྐུད་དང་། འཁྲུལ་འཁོར་དགོད་
པའི་མཚན་ཉིད་ཀྱི་ངོ་བོ་ཉིད་ཀྱིས་གནས་པ་དང༌། ས་ཡོངས་༼༽སུ་བཟུང་བ་དང་
དཀྱིལ་འཁོར་བྲི་བ་དང་དེ་ཉིད་བཅུ་ཡོངས་སུ་ཤེས་པའི་དང་། འཇིག་རྟེན་དང་འཇིག་
རྟེན་ལས་འདས་པའི་དབང་༼°།སྦྱིན་པའི་དང་། ཐམས་ཅད་རབ་ཏུ་གནས་པའི་ཏིང་
ངེ་འཛིན་༼༧༽གྱི་དང་། དམ་ཚིག་གི་འཁོར་ལོ་འདུས་པ་དང་དམ་ཚིག་གི་མཆོད་
N



དུས་འཁོར་དབང་ལེའི་འགྲེལ་པ།
༼༢༽པའི་དང་། རིགས་སུམ་ཅུ་རྩ་དྲུག་གི་ལྷ་མོའི་ཕྱག་རྒྱ་དང་ལྟ་སྟངས་དང་མཚན་མ་
དང་དམ་ཚིག་གི་བརྡ་དང་རིགས་ལ་༼༩༽སོགས་པའི་དང་། དཀྱིལ་འཁོར་འཁོར་ལོ་
གཤེགས་སུ་གསོལ་༼༡༠༽བའི་དང་། ཆུ་ཆེན་སོགས་དང་རང་གི་ཁྱིམ་དུ་རྡུལ་ཚོན་
དང་ཚོགས་ཀྱི་འཁོར་ལོ་གཤེགས་སུ་གསོལ་ཏེ་༼༡༡༽མཆོད་པའི་དང་། དཔལ་ལྡན་
བླ་མ་དབུལ་བ་ཐམས་ཅད་ཀྱིས་༼༡༢༽མཉེས་པར་བྱ་བའི་ངོ་བོ་ཉིད་ཀྱི་གནས་པ་དང་
བཅུ་གཉིས་ཡོད་པ་ནི་དབང་གོང་མ་ལ་གཉིས་སུ་ཕྱེ་བའི་དབང་བཅུ་གཉིས་རྣམ་པར་
དག་པའི་གྲངས་སུ་གནས་པའོ། འགྲེལ་ཆེན་ལས་དབང་གི་ལེའུ་འདི་མདོར་བསྡུས་
ཆེན་པོ་དྲུག་གིས་བཤད་པ་སོ་སོའི་ཐད་དུ་བརྗོད་པར་འགྱུར་རོ། །དེ་ལྟར་གནས་པ་
བཅུ་གཉིས་ཀྱི་བདག་ཉིད་ཅན་གྱི་དབང་གི་ལེའུ་འདི་སངས་རྒྱས་བཅོམ་ལྡན་འདས་
དུས་ཀྱི་འཁོར་ལོ་ཉིད་ལ་རྒྱལ་པོ་ཟླ་བ་བཟང་པོས་ཞུས་ཤིང་གསོལ་བ་བཏབ་པ་ནི་
ལུས་ལ་སྣ་ཚོགས་ཚད་སོགས་ཚིགས་བཅད་གཅིག་གིས་བསྟན་པ་འདི་ལྟ་སྟེ། འདི་
ནང་གི་ལུས་ལ་ཕྱི་རོལ་གྱི་བཀོད་པ་སྣ་ཚོགས་པའི་ཚད་དང་ཉིན་དང་མཚན་མོའི་
དུས་དང་ཟླ་བ་འཕོ་བའི་དབྱེ་བ་རྣམས་དང་ནི། རྩྭ་རྣམས་ཀྱི་ནི་གནས་ཚུལ་དང་ཕྲུ་
མོའི་དབུགས་སྟེ་དབུ་མའི་དབུགས་ཀྱི་གྲུངས་དང་། རང་བཞིན་ཉེར་བཞི་དག་ལ་
སྐྱེས་བུ་ལོངས་སྤྱོད་ཚུལ་མུ་སྟེགས་རྣམས་ཀྱི་འདོད་པ་ནང་དུ་ཇི་ལྟར་ཡིན་པ་དང༌།
རིག་བྱེད་དང་ནི་བྱེད་པོ་ལ་སོགས་པ་སྟེ་གྲུབ་མཐའི་དབྱེ་བ་རྣམས་བདག་གིས་ཐོས་
ཟིན་པས། ད་ནི་དངོས་སུ་བསོད་ནམས་དང་བརྒྱུད་ནས་ཡེ་ཤེས་ཐོབ་པར་བྱ་བའི་
སླད་དུ་དུས་ཀྱི་འཁོར་ལོའི་དཀྱིལ་འཁོར་དག་ནི་བསྟན་དུ་གསོལ། ཞེས་ཞུས་པའི་ཟླ་
བ་བཟང་པོའི་ཚིག་དེ་དག་གསན་ནས་བདེ་བར་གཤེགས་པས་དུས་ཀྱི་འཁོར་ལོའི་
དཀྱིལ་འཁོར་རབ་ཏུ་གསུངས། ཞེས་པའི་ཚིགས་བཅད་འདིས་གསོལ་བ་བཏབ་པ་
ལ་ལན་བཙལ་བའོ། །འདི་མན་ཆད་དེ་བཞིན་གཤེགས་པས་ལན་གསུངས་པ་འབའ་
ས
w



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
ཞིག་ལས་སླར་གསོལ་བ་བཏབ་པ་མེད་དོ། །དེ་ལ་ཚོན་སོགས་ཀྱིས་བྲི་བའི་དཀྱིལ་
འཁོར་འདི་ནི་འོག་མིན་པའི་སྲིད་པའི་མཐར་ཐུག་པའི་འཇིག་རྟེན་པའི་དངོས་གྲུབ་
བསྒྲུབ་པའི་ཐབས་ཀུན་རྫོབ་ཀྱི་དབང་དུ་བྱས་པ་ཡིན་ཅིང་དོན་དམ་དེ་ཁོ་ན་ཉིད་ཀྱི་
དབང་དུ་བྱས་ན་རྡུལ་ཚོན་སོགས་ཀྱིས་བྲི་བ་མེད་དེ། དང་པོའི་སངས་རྒྱས་རྩ་བའི་
རྒྱུད་ལས། །རྡོ་རྗེའི་ཐིག་རྣམས་གདབ་པ་དང་། །རྡུལ་ཚོན་དག་ཀྱང་གདབ་པ་ནི། །
སྔགས་ཀྱི་དེ་ཉིད་ཀྱིས་མི་བྱ། །བྱེད་ན་བྱང་ཆུབ་ཐོབ་པར་དཀའ། །ཞེས་གསུངས་ཏེ་
སྔགས་ཀྱི་དེ་ཉིད་ནི་གཉིས་སུ་མེད་པའི་ཡེ་ཤེས་ཀྱི་སྐུ་དེ་ཁོ་ན་ཉིད་དོ། །དེ་ལྟར་ཕྱག་
རྒྱ་ཆེན་པོའི་དངོས་གྲུབ་བསྒྲུབ་པ་མཚན་མའི་ཆོས་ཀྱི་བྱ་བས་མི་ནུས་པས་མཚན་མེད་
དེ་ཁོ་ན་ཉིད་ལ་གཞོལ་བ་བཞག་ནས་ཐིག་གདབ་པ་སོགས་མཚན་བཅས་ཀྱི་བྱ་བ་ལ་
ཆེད་ཆེར་བྱས་ན་བྱང་ཆུབ་ཐོབ་པ་དཀའ་བར་འགྱུར་རོ་ཞེས་དེ་བཞིན་གཤེགས་པའི་
ངེས་པའོ། །དེའི་ཕྱིར་འདིར་དཀྱིལ་འཁོར་བསྟན་པར་གསོལ་བ་གདབ་པ་ནི་གཙོ་
བོར་མཚོན་བྱེད་རྡུལ་ཚོན་གྱི་དཀྱིལ་འཁོར། འཇིག་རྟེན་པའི་དངོས་གྲུབ་གྲུབ་ཅིང་
བསོད་ནམས་ཀྱི་
ཀྱི་ཚོགས་ཀྱི་སླད་དུ་བསྟན་པར་ཞུས་པ་ཡིན་ཏེ། དོན་དམ་ཡེ་ཤེས་
བསྒྲུབ་པའི་སླད་དུ། །ལུས་ཀྱི་དབང་པོ་བྷ་ག་སེམས། །སྐུ་གསུང་ཐུགས་ཀྱི་རྡོ་རྗེ་ཡི། །
དཀྱིལ་འཁོར་རྣམ་པ་གསུམ་དུ་འགྱུར། །གཞན་པ་ཚོན་ལྔ་ལྡན་པ་མིན། །ཞེས་
གསུངས་ཏེ་དབང་གོང་མ་དག་གི་བུམ་དབང་ནི་རིག་མའི་ལུས་ཀྱི་དབང་པོའི་དཀྱིལ་
འཁོར་དུ་ཐོབ་པས་སྐུ་རྡོ་རྗེའི་དཀྱིལ་འཁོར་དང༌། གསང་དབང་བྷ་གའི་དཀྱིལ་འཁོར
གསུང་དང་། ཤེས་རབ་ཡེ་ཤེས་ཀུན་རྫོབ་བྱང་ཆུབ་ཀྱི་སེམས་ཀུནྡ་ལྟ་བུ་དང་། དབང་
བཞི་པ་དོན་དམ་བྱང་ཆུབ་སེམས་ཀྱི་དཀྱིལ་འཁོར་དུ་ཐོབ་པས་སེམས་ཀྱི་དཀྱིལ་
འཁོར་དེ་གཉིས་ནི་ཐུགས་རྡོ་རྗེའི་དཀྱིལ་འཁོར་རོ། །དེ་ལྟར་མཆོག་གི་དབང་གོང་མ་
དོན་དམ་པའི་ཡེ་ཤེས་བདེ་ཆེན་གྱི་དབང་བསྐུར་བ་ནི་རྡུལ་ཚོན་གྱི་དཀྱིལ་འཁོར་དུ་
4



དུས་འཁོར་དབང་ལེའི་འགྲེལ་པ།
ཐོབ་པ་མ་ཡིན་ནོ། །གསོལ་བ་བཏབ་པ་དང་ལན་གྱི་ཚིགས་སུ་བཅད་པའོ། །དེ་ནས་
གཞུང་གི་དོན་བཤད་པ་ལ། དང་པོ་བླ་མ་ཡོངས་སུ་བརྟག་པའི་ངོ་བོ་ཉིད་ཀྱིས་གནས་
པ་ནི། དང་པོར་ཡང་དག་བསྟེན་བྱ་སོགས་བླང་བྱ་དང་སྤང་བྱ་གཉིས་ཀྱི་ཚིགས་བཅད་
རེ་རེ་སྟེ། ལམ་ལ་འཇུག་པའི་དང་པོར་ཡང་དག་པར་བསྟེན་པར་བྱ་བའི་བླ་མ་དག་
ཀྱང་མཚན་ཉིད་ཅི་ལྟ་བུ་དང་ལྡན་པ་ཡིན་ཞེ་ན། ཕྱི་དང་ནང་ངམ་དྲང་བ་དང་ངེས་པའི་
དོན་གྱིས་འཆད་པར་འགྱུར་བའི་དམ་ཚིག་རྣམ་པར་དག་པ་དང་ལྡན་ཞིང་། གཞན་མུ་
སྟེགས་དང་ཉན་རང་གི་ཐེག་པ་རྣམས་ཀྱིས་མི་ཕྱེད་པ་སངས་རྒྱས་ཀྱི་ཐེག་པའམ་
འབྲས་བུ་རྡོ་རྗེའི་ཐེག་པར་ལྷག་པར་གནས་པ་སྟེ་ཐེག་པ་འདི་ལ་གཙོ་བོར་བྱེད་པ་
དང༌། རྡོ་རྗེ་ལྟར་མི་ཕྱེད་པའི་ཐེག་པ་འདིས་མཐར་ཐུག་གི་འབྲས་བུ་ལ་འགྲོ་བར་བྱེད་
པའི་ཕྱིར་ཐེག་པ་ཞེས་བྱའོ། །བདེན་པ་གཉིས་ཀྱི་དེ་ཁོ་ན་ཉིད་ལམ་དུ་བྱེད་པ་བསྐྱེད་
རྫོགས་རིམ་པ་གཉིས་ཀྱི་དེ་ཁོ་ན་ཉིད་བསྒོམས་ཤིང་། བུ་དང་ཆུང་མ་ལ་སོགས་པ་
ཐམས་ཅད་དང་། རང་གི་ལུས་ལའང་མཆོག་ཏུ་སྙིང་པོར་མི་འཛིན་པར་ཚེ་འདི་ལ་
ལྟོས་པ་མེད་པས་མ་ཆགས་པ་དང༌། རང་རྒྱུད་ཀྱི་དུག་གསུམ་དང་ང་རྒྱལ་ཕྲག་དོག་
སེར་སྣའི་ཚོགས་རྣམས་གཉེན་པོ་བསྒོམ་པའི་ཐབས་མང་པོས་བཅོམ་པས་དྲི་མ་དག་
དང་རྣམ་པར་བྲལ་ཞིང་། ལན་དུ་ཕན་འདོགས་པ་སོགས་ཀྱི་འབྲས་བུ་ལ་ལྟོས་པ་
མེད་པའི་རང་བཞིན་གྱིས་བཟོད་པའི་ངང་ཚུལ་དང་ལྡན་པ་དང་། སྨོན་འཇུག་གི་
སེམས་དང་ཕར་ཕྱིན་དྲུག་སོགས་སངས་རྒྱས་ཀྱི་ལམ་ཐེག་པ་ཆེན་པོའི་གཞུང་ཀུན་ལ་
མཁས་ཤིང་ཉམས་སུ་ལེན་པས་ཞུགས་པ་དང་། དེ་ལྟ་བུ་ནི་སློབ་མ་རྣམས་ལ་སངས་
རྒྱས་ཀྱི་ལམ་ནི་སྦྱིན་པར་བྱེད་པ་དང་དམྱལ་བའི་འཇིགས་པ་འཕྲོག་ཅིང་ཡོན་ཏན་གྱི་
ཁྱད་པར་རྣམ་པ་མང་པོ་སྟེར་བའི་བདག་ཉིད་དུ་འགྱུར་རོ། །དེ་ཉིད་ལས་ནི་རྫོགས
རིམ་སྟོན་པའི་བླ་མ་ཁྱད་པར་ཅན་ནི་ཚངས་སྤྱོད་ལྡན་ཞེས་པ་མཆོག་གི་ཚངས་བར་
5



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
སྤྱོད་པ་ཁུ་བ་འཕོ་བ་མེད་པའི་འཛག་མེད་ཀྱི་ཚུལ་ཁྲིམས་དང་ལྡན་པ་སྟེ་མཆོག་ཏུ་མི་
འགྱུར་བའི་བདེ་བ་ཐོབ་པ་ནི། ཕུང་པོ་ཉོན་མོངས་འཆི་བདག་ལྷའི་བུའི་བདུད་བཞི་པོ་
རྣམས་ལ་ནི་རྡོ་རྗེའི་དབྱུག་པ་ལྟ་བུས་འཇོམས་པར་བྱེད་པར་གྱུར་པ་དེ་ཡང་འཛིན་
མའི་གཞིས་ཡི་སྟེང་འདི་ལ་ནི་རྡོ་རྗེ་སེམས་དཔར་རབ་ཏུ་གྲགས་པ་སྟེ་རྡོ་རྗེ་སེམས་
དཔའ་དངོས་ཀྱི་ཞལ་སྐྱིན་ནམ་རྒྱལ་ཚབ་ཡིན་ཅིང་རྡོ་རྗེ་སེམས་དཔའི་སྤྲུལ་པའི་སྐུ་
ཡིན་པའོ། །རྡོ་རྗེ་སློབ་དཔོན་བསྟེན་པའི་ངེས་པ་འདི་ཡིན་ལ། མཚན་ཉིད་དེ་ཐམས་
ཅད་ཡོངས་སུ་རྫོགས་པའི་བླ་མ་རྙེད་དཀའ་ཡང་། དཔལ་དོན་དམ་པ་སྙེན་པ་ལས།
རྩོད་ལྡན་དབང་གིས་བླ་མ་སྐྱོན་དང་ཡོན་ཏན་འདྲེས། །རྣམ་པ་ཀུན་ཏུ་སྡིག་པ་མེད་པ་
ཡོད་མ་ཡིན། །གང་ཞིག་ཡོན་ཏན་ལྷག་པ་ཡང་ནི་ལེགས་དཔྱད་ནས། །བུ་རྣམས་ཀྱིས་
ནི་དེ་ལ་བསྟེན་པར་འགྱུར་བའོ། །ཞེས་གསུངས་པ་ལྟར་ཡོན་ཏན་ཤས་ཆེ་བར་གྱུར་པ་
ལས་བསྟེན་དུ་རུང་བ་དག་ལ་བླ་མར་བྱའོ། །ལམ་ལ་འཇུག་པ་རྣམས་ཀྱིས་བླ་མ་
ཡོངས་སུ་བརྟག་ནས་བསྟེན་པ་གལ་ཆེ་སྟེ། བླ་མ་བཟང་པོ་བསྟེན་པ་ནི་ལམ་གྱི་རྩ་བ་
ལྟ་བུ་ཡིན་པས་བུ་དང་ཆུང་མ་སོགས་ཀྱིས་མཉེས་པར་བྱས་ཏེ་བསྟེན་པར་བྱ་ལ།
མཚན་ཉིད་དང་མི་ལྡན་པ་བླ་མར་བསྟེན་ན་ལམ་ཕྱིན་ཅི་ལོག་སྟོན་ནས་དམྱལ་བར་
འཕེན་པ་སོགས་འདི་དང་ཕྱི་མར་མི་ལེགས་པ་དུ་མ་འབྱུང་བར་བྱེད་པ་དེས་ན་དབང་
དང་གདམས་པ་ནོད་པའི་ཡུལ་བླ་མ་བརྟག་པ་གལ་ཆེའོ། །དེ་ནས་སྤང་བར་བྱ་བའི་བླ་
མའི་མཚན་ཉིད་གསུངས་པ། གདུག་པའི་སློབ་དཔོན་གང་ཞིག །རང་རྒྱུད་ཀྱི་ཡོན་
ཏན་ལ་རློམས་པས་མཆོག་ཏུ་འགྱིང་ཞིང་ང་རྒྱལ་དང་ལྡན་པ་ནི་སྤང་བར་བྱའོ། །ང་
རྒྱལ་གང་ཞིག་མཁས་པ་དང་། རྫས་དང་དབང་ཕྱུག་དང་གཟུགས་དང་དེ་ཉིད་བཅུ་
སོགས་སྔགས་ཀྱི་ལས་དང་ལམ་ཤེས་པ་སོགས་ཀྱི་མངོན་པར་ཁེངས་པ་ལྟ་བུ་འདི་ནི་
རང་རྒྱུད་ཀྱི་ཡོན་ཏན་བསླད་པར་བྱེད་པའི་སྐྱོན་ཆེ་ཤོས་ཞིག་ཡིན་པས་འོག་མ་འོག་མ་
6



སྤྱད་པ་
དུས་འཁོར་དབང་ལེའི་འགྲེལ་པ།
ལ་བལྟས་ནས་བདག་ལྷག་གོ་སྙམ་དུ་ཁེངས་པར་མི་བྱ་བར། རང་ལས་གོང་མ་གོང་
མ་ལ་བསམ་ནས་ང་རྒྱལ་ཞི་བར་བྱ་སྟེ་གང་ཁེངས་པ་ཆེ་ཞིང་སྙིང་རྗེ་དང་བྲལ་བ་ལ་མ་
རིག་པ་རྣམས་ཀྱིས་སྤངས་བར་བྱའོ་ཞེས་གསུངས་སོ། །དེ་བཞིན་དུ་གང་གི་རྒྱུད་ཁྲོ་
བས་ཟིལ་གྱིས་མནན་པ་དང་།
གསང་བའི་དམ་ཚིག་རྣམས་མངོན་དུ་གསལ་བོར་
པས་འཇིག་རྟེན་པ་རྣམས་ཀྱིས་ཆོས་དང་གང་ཟག་ལ་སྨད་པར་བྱེད་པའི་གཞི་
བྱེད་པའི་གསང་བ་འཆལ་བ་ལ་སོགས་པའི་སྐྱོན་གྱིས་སྔགས་ལས་བཤད་པའི་དམ་
ཚིག་དང་རྣམ་པར་བྲལ་བ་དང་། དགེ་འདུན་དང་མཆོད་རྟེན་གྱི་རྫས་སོགས་ལྕི་བའི་
དཀོར་དང་། བླ་མའི་རྫས་ལ་སྤྱོད་པ་དང་། འཁོར་དང་ལོངས་སྤྱོད་ཀྱི་རྫས་ལ་བརྐམ་
ཞིང་ཆགས་པས་གསོག་པར་བྱེད་པ་དང་། དམ་པའི་ལམ་གྱི་མན་ངག་དང་བྲལ་ཞིང་
གཞུང་ལུགས་བཟང་པོ་ཐོས་པ་དག་ཀྱང་མེད་ཅིང་རྨོངས་པའོ། །དམ་པར་གྱུར་པའི་
སློབ་མ་རྣམས་ནི་སླུ་བ་དོན་དུ་གཉེར་ཞིང་ཞེས་མི་བདེན་པའི་རྫུན་གྱིས་བསླུ་བའོ། །
མཆོག་གི་བདེ་བའི་གནས་ལས་སེམས་ཉམས་ཞེས་པ་རྣལ་འབྱོར་གྱི་སྤྱོད་ཡུལ་
ཐབས་ཀྱི་ལམ་ལྟར་ན་འཛག་མེད་ཀྱི་བདེ་བ་དང་མི་ལྡན་པར་ཕྱི་རོལ་གྱིས་འདོད་བདེ་
འབའ་ཞིག་དོན་དུ་གཉེར་བའམ། གྲོལ་ལམ་ལྟར་ན་ཟག་མེད་མཆོག་གི་བདེ་བ་དེ་
ཉིད་རྟོགས་པ་དང་མི་ལྡན་པར་རྣམ་རྟོག་གི་སྤྱོད་ཡུལ་འབའ་ཤིག་ལ་གཙོ་བོར་བྱེད་
པའོ། །དབང་མ་བསྐུར་ཞེས་པ་དབང་བསྐུར་མེད་པར་རྒྱུད་འཆད་པའོ། །ཕྱི་རོལ་གྱི་
འཁོར་བའི་ལོངས་སྤྱོད་དག་ལ་རྣམ་པ་ཀུན་ཏུ་ཆགས་པ་དང་། ཆང་འཐུང་པ་སོགས་
ཀྱིས་རྟག་དུ་མཉམ་པར་འཇོག་པ་དང་བྲལ་ཏེ་བག་མེད་པ་དང་། ངག་མི་བསྡམ་པར་
རྩུབ་མོའི་ཚིག་དང་བཅས་ཤིང་གཞན་གྱི་ཞེ་གཅོད་པ་དང་། དབང་པོའི་དོན་དུ་
གཉིས་སྦྱོར་གྱི་འདོད་པ་འཛག་པ་དེ་ལ་སྲེད་པ་ཤས་ཆེ་བ་དང་ལྡན་པ་དེ་ཉིད་ནི་
དཔེར་ན་མི་འདོད་པ་དམྱལ་བ་བཞིན་དུ་སློབ་མ་མཁས་པ་རྣམས་ཀྱིས་རྫོགས་པའི་



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
བྱང་ཆུབ་ཀྱི་རྒྱུར་ནི་དེ་ལྟ་བུ་གདུག་པའི་སློབ་དཔོན་བསྟེན་པ་ཡོངས་སུ་སྤང་བར་
བྱའོ། །འདི་སྐབས་འགྲེལ་པ་ལས་གསུངས་པ་སྔགས་ཀྱི་ཚུལ་ལས་འདི་ལྟར། སློབ་
དཔོན་ཡོན་ཏན་བླང་བྱ་སྟེ། །སྐྱོན་ནི་ནམ་ཡང་མིན་པ་ཉིད། །ཡོན་ཏན་བླང་བས་
དངོས་གྲུབ་འགྱུར། །སྐྱོན་བརྗོད་པ་ལས་དངོས་གྲུབ་མེད། །ཅེས་དང་། དབང་མཆོག་
ཐོབ་གང་རྡོ་རྗེ་ཡི། །སློབ་དཔོན་ལ་ནི་དེ་བཞིན་གཤེགས། །ཕྱོགས་བཅུའི་འཇིག་རྟེན་
ཁམས་བཞུགས་རྣམས། །དུས་གསུམ་བྱོན་ནས་ཕྱག་འཚལ་ལོ། །ཞེས་དེ་བཞིན་
གཤེགས་པས་གསུངས་པ་མ་ཡིན་ནམ། དེའི་ཕྱིར་བླ་མ་ལ་སྐྱོན་ལྡན་མི་ལྡན་བརྟག་
པར་མི་རིགས་ཀྱི་ཡོན་ཏན་འབའ་ཞིག་ཏུ་བཟུང་ཞིང་བླ་མར་བསྟེན་ནས་ཅི་གསུང་
བསྒྲུབ་དགོས་ཞེས་བླ་མ་བསྟེན་ཚུལ་གྱི་ལམ་མི་ཤེས་པའམ་ཉམས་པ་མ་འོངས་པའི་
སྐྱེ་བོ་བྱིས་པ་རྣམས་ཀྱི་ཚིག་འབྱུང་བ་དེ་ནི་དེ་ལྟར་མ་ཡིན་ཏེ། དང་པོར་བླ་མ་ཡོངས་
སུ་བརྟག་དགོས་པར་དེ་བཞིན་གཤེགས་པས་གསུངས་པ་ནི། སྙིང་རྗེ་མེད་ཅིང་ཁྲོ་ལ་
གདུག །ཁེངས་ཤིང་ཆགས་ལ་མ་བསྡམ་དང་། །རང་བསྟོད་བླ་མར་སློབ་མ་ནི། །བློ་
བཟང་ལྡན་པས་མི་བྱའོ། །ཞེས་གསུངས་པས་བླ་མར་བྱས་སུ་ཟིན་ཀྱང་ཐར་པའི་ལམ་
ལ་གེགས་སུ་འགྲོ་ན་མ་དད་པ་སོགས་ལྟུང་བ་མི་འབྱུང་བའི་བྱ་བའི་སྒོ་ནས་སྤང་
དགོས་སོ། །དེ་བཞིན་དུ་དང་པོའི་སངས་རྒྱས་ལས། གང་ཞིག་ཁྱིམ་པ་བའི་དགེ་སློང་
དགེ་འདུན་གྱི་བསྟི་གནས་སྤྱོད། །རྒྱལ་པོ་སོགས་ཀྱི། གཡོག་པོ་ཞིང་པ་ཚོང་པ་དང་། །
དམ་ཆོས་འཚོར་བའི་རྨོངས་པ་དེ། །ས་ལ་རྡོ་རྗེ་འཛིན་པ་མིན། །ཞེས་སོགས་དང་།
བླང་བྱའི་བླ་མ་གསུམ་བརྟག་པ་གསུངས་པ། དེ་ཉིད་བཅུ་ནི་ཡོངས་ཤེས་པ། །གསུམ་
ལས་དགེ་སློང་མཆོག་ཡིན་ཞིང་། །འབྲིང་ནི་དགེ་ཚུལ་ཞེས་བྱ་སྟེ། །ཁྱིམ་གནས་དེ་
ལས་ཐ་མའོ། །ཞེས་སྔགས་ཀྱི་དེ་ཉིད་བཅུ་འཆད་འགྱུར་ལྟར་ལ་དེ་ཉིད་ཤེས་པའི་སློབ་
དཔོན་དེ་ཡང་རྟེན་གྱི་དབང་གིས་དགེ་སློང་མཆོག་ཡིན་པ་སོགས་སོ། །ཡང་ས་ཐོབ་མ་
s



མིན།
དུས་འཁོར་དབང་ལེའི་འགྲེལ་པ།
གཏོགས་ཁྱིམ་པ་ནི། །རྒྱལ་པོས་བླ་མར་མི་བྱ་སྟེ། །དེ་ལ་ཐོས་པ་ཡོངས་ཤེས་པས། །
གང་ཞིག་རྟགས་ཅན་བྱ་བ་ཉིད། །ས་ཐོབ་མ་གཏོགས་སློབ་དཔོན་ནི། །ཁྱིམ་གནས་
གང་ཚེ་མཆོད་བྱེད་པ། །དེ་ཚེ་སངས་རྒྱས་ཆོས་དང་ནི། །དགེ་འདུན་རྣམས་ལ་གུས་
མེད་འགྱུར། །ཞེས་དང༌། ལྷ་ཁང་སོགས་ཀྱི་རབ་གནས་སོགས། །རྟགས་ཅན་གྱིས་ནི་
རྟག་ཏུ་བྱ། །གནས་གཅིག་དག་ན་གསུམ་ཡོད་ན། །ཁྱིམ་པ་གོས་དཀར་ལྡན་པས་
།ཞེས་སོགས་དེ་ལྟར་རྣམ་པ་དུ་མར་ སློབ་དཔོན་བརྟག་པ་གསུངས་པ་ནི་སྐྱོན་
ལྡན་སྤང་བའི་ཆེད་ཡིན་ནོ། །སྐབས་འདིར་གསུངས་པའི་དོན་སྤྱིར་ཡེ་ཤེས་དང་ལྡན་
པ་ངོ་བོའི་སྒོ་ནས་གཙོ་བོ་དང་མཆོག་ཏུ་གྱུར་པ་སྨྲོས་མ་དགོས་ལ། མདོ་ལམ་རྐྱང་བ་
ལས་སྔགས་ཀྱི་དགོངས་སྤྱོད་དང་ལྡན་པ་ཁྱད་པར་འཕགས་པ་སྨྲོས་མ་དགོས་ཀྱང་།
རྟགས་ངུར་སྨྲིག་གི་རྒྱལ་མཚན་འཛིན་པ་འདི་དེ་བཞིན་གཤེགས་པའི་བསྟན་པའི་མིག
སྒྲོས་ལ་མཆོག་ཏུ་ཕན་པ་དང་། ཁྱིམ་པའི་སྤྱོད་ལམ་སྤངས་པའི་རབ་བྱུང་རྣམས་སངས་
རྒྱས་བསྟན་པའི་གཞི་ཡིན་པའི་ཕྱིར་དེ་བཞིན་གཤེགས་པའི་བསྟན་པ་རིན་པོ་ཆེ་
འཇིག་རྟེན་འདིར་རྗེད་པར་བྱ་བའི་དགོས་པ་ཁྱད་པར་ཅན་གྱི་དབང་གིས་རབ་བྱུང་གི་
རྟགས་གཙོ་བོར་བྱ་དགོས་ཚུལ་གསུངས་པ་སྟེ། མ་འོངས་པ་ན་ཀླ་ཀློ་རྣམས་ཁྱིམ་པའི་
གོས་དཀར་པོ་ལ་དགའ་ཞིང་དམར་པོ་ལ་སྡང་བ་དང༌། སངས་རྒྱས་པ་རྣམས་གོས་
དམར་སེར་གྱི་རྟགས་འཆང་བ་ཅན་ཡིན་པས། རབ་བྱུང་རྣམས་རྒྱལ་པོ་སོགས་ཀྱི་
མཆོད་གནས་སུ་གཙོ་བོར་མ་བཟུང་ན་སངས་རྒྱས་སོགས་ལ་བཀུར་སྟིར་མི་འགྱུར་
བའི་འཇིག་རྟེན་གྱི་ཚུལ་ལུགས་ཞིག་ཤུགས་ཀྱིས་བྱུང་ནས་བསྟན་པ་སྤྱི་སྲོལ་ལ་གནོད་
པས། རྒྱལ་པོའི་བླ་མར་བྱ་བ་དང༌། གཙུག་ལག་ཁང་གི་རབ་གནས་སོགས་རབ་ཏུ་
བྱུང་བ་མེད་ན། རྟགས་ཅན་བྱ་བ་ཉིད་ཅེས་པ་རབ་ཏུ་བྱུང་བའི་རྟགས་ཆ་ལུགས་འཆང་
བར་བྱས་ནས་བྱ་བར་གསུངས་སོ། །དེ་ཉིད་བཅུ་ནི། དཀྱིལ་འཁོར་དང་ནི་ཏིང་འཛིན་
བྱ



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
དང༌། །ཕྱག་རྒྱ་འདུག་སྟངས་སྟངས་སྟབས་དང་། །བཟླས་བརྗོད་སྦྱིན་སྲེག་མཆོད་
སྦྱིན་དང་། །ལས་ལ་སྦྱར་དང་སླར་བསྡུ་བའོ། །ཞེས་པའམ། བསྲུང་བ་དབང་བསྐུར་
གཏོར་མ་བཟླས་པ་དབྱེ། །ཕྱིར་བཟློག་དག་དང་དཀྱིལ་འཁོར་སྒྲུབ་ཐབས་དང་། །
བཙན་ཐབས་སྦྱོར་བ་གཤེགས་སུ་གསོལ་བའོ། །ཞེས་པ་དེ་ཉིད་བཅུ་རྣམས་སུ་ནི་
བཤད། །ཅེས་སོ། །གཞན་ཡང་བརྟན་ཞིང་དུལ་ལ་བློ་གྲོས་ལྡན། །བཟོད་ལྡན་དྲང་ལ་
གཡོ་སྒྱུ་མེད། །སྔགས་དང་རྒྱུད་ཀྱི་ཆོ་ག་ཤེས། །ཞེས་སོགས་ཀྱི་ཡོན་ཏན་གྱི་སྒོ་ནས་
བརྟག་པར་གསུངས་སོ། །དེ་ལྟ་ན་བླ་མའི་སྐྱོན་མི་བརྗོད་ལ་ཡོན་ཏན་བླང་བར་བྱ་བ་
དང་། བླ་མའི་བ་སྤུའི་ཁུང་བུ་མཆོད་པ་དུས་གསུམ་སངས་རྒྱས་མཆོད་པ་དང་མཉམ་
པ་དང་། དབང་མཆོག་ཐོབ་པའི་བླ་མ་དང་སྔགས་འཛིན་པ་ལ་སངས་རྒྱས་རྣམས་
གཤེགས་ནས་ཕྱག་བྱ་བའི་ཡུལ་དུ་གསུངས་པ་ནི་རྡོ་རྗེ་སློབ་དཔོན་མཚན་ཉིད་དང་
ལྡན་པའམ། མ་མཐའ་ཡང་སྨིན་གྲོལ་གྱི་བརྒྱུད་པ་ཡོད་ཅིང་། དབང་ཕྱག་བཞེས་
བཞིན་དུ་བསྐུར་བ་དང་། གྲོལ་བྱེད་ཀྱི་གནད་བརྒྱུད་པའི་མན་ངག་བཞིན་དུ་སྟོན་པ་
ལ་དེ་ལྟར་སྒྲ་ཇི་བཞིན་དུ་འཛིན་རུང་ལ། དག་སྣང་གི་སྒོ་ནས་རང་གི་གང་ལས་སྨིན་
གྲོལ་མནོས་ཟིན་གྱི་བླ་མ་སུ་ལའང་དེ་ལྟར་བལྟས་ན་རང་རྒྱུད་ལ་ཡོན་ཏན་འཕེལ་
བའི་རྐྱེན་དུ་ངེས་པར་འགྱུར་ཞིང་། གལ་ཏེ་མ་དད་པས་བརྙས་པ་ཐུགས་དཀྲུགས་པ་
སོགས་ཀྱིས་བླ་མ་སྤང་བར་བྱས་ན་རྩ་ལྟུང་དང་པོའི་ལས་ཤིན་ཏུ་མི་བཟད་པར་འགྱུར་
བས། དང་པོ་ནས་བླ་མ་བརྟག་པར་བྱ་ལ། བརྟག་ནས་དབང་དང་གདམས་པ་ཞུས་
ཕྱིན་ཆད་དག་པའི་སྣང་བས་ཅི་མཉེས་སུ་བྱ་བ་དང༌། གལ་ཏེ་བླ་མ་ལ་ཁྲོ་བ་དང་
བརྐམ་ཆགས་སོགས་མཐོང་བས། རང་གིས་ཐུགས་མཉེས་པར་དཀའ་ན་མ་དད་པ་ཅི་
ནས་སྤངས་ཏེ། ཕན་ཚུན་ཞེ་མ་འགྲས་པའི་དུས་ནས་རྒྱང་རིང་དུ་དད་པའི་སེམས་
བཞག་ན་ལེགས་པ་
ལེགས་པས་བླ་མར་བསྟེན་ཀྱང་སྤང་བར་གསུངས་པ་དེ་ལྟ་བུ་ལ་ཤེས་
10



དུས་འཁོར་དབང་ལེའི་འགྲེལ་པ།
དགོས་སོ། །དེས་ན་དབང་མཆོག་ཐོབ་གང་སོགས་ཀྱི་ཚིགས་བཅད་ཀྱི་དོན་ནི་ངེས་
དོན་དང་དྲང་དོན་གྱིས་རྟོགས་ཚུལ་ཀྱང་བཤད་དུ་ཡོད་ཀྱི། དེང་སང་དབང་རྒྱུན་ཙམ་
ཡང་མེད་པ་དང་། དམ་ཚིག་དྲལ་བ་རྫས་ལ་བརྐམ་པ་རྣམས་ཀྱིས་སློབ་དཔོན་གྱི་གོ་
ས་བཟུང་ནས་བུམ་པའི་ཆུ་མགོ་ལ་བླུགས་ཚད་ལ་སངས་རྒྱས་ཐམས་ཅད་ཀྱིས་ཕྱག་བྱ་
བའི་ངེས་པ་མེད་མོད། བླུན་དད་ཀྱིས་དག་སྣང་འབྱོང་ན་ཁྱི་སོ་ལ་རིང་སྲེལ་འབྱུང་
བའི་དཔེ་ལྟར་དེ་ལ་འགལ་བ་མེད་པས་དག་སྣང་ཅི་འབྱོད་བྱ་དགོས་ནའང་། སྙིགས་
དུས་ཟོག་པོ་བསྟན་པ་དང་སེམས་ཅན་ལ་མི་བསམ་པར་རང་འདོད་སྣ་ཚོགས་ཀྱིས་
བླུན་དད་ཅན་རྣམས་བསླུ་བར་བྱེད་པ་ཡང་མང་བས་བརྟགས་དཔྱད་མི་ཤེས་པར་སུ་
བྱུང་བླ་མར་འཛིན་ཅིང་དེ་ཡི་ངག་ལ་སངས་རྒྱས་ཀྱི་གསུང་ལྟར་ཡིད་ཆེས་བས་བསླུས་
པ་མང་པོ་ཡོད་པས་བག་ཡོད་བྱ་དགོས་སོ། །དེ་ལ་དབང་མཆོག་ཐོབ་གང་ཞེས་པ།
དབང་གི་མཆོག་ཕྱག་རྒྱ་ཆེན་པོ་མི་འགྱུར་བའི་བདེ་བ་རྡོ་རྗེ་ལྟ་བུ་མངོན་པར་བྱང་ཆུབ་
པ་ཐོབ་པ་སངས་རྒྱས་ཤཱཀྱ་ཐུབ་པ་རྡོ་རྗེ་སློབ་དཔོན་མཆོག་དེ་ལ། ཕྱོགས་བཅུའི་
འཇིག་རྟེན་ཁམས་ཀྱི་བྱང་སེམས་ རྣམས་ཀྱིས་དུས་གསུམ་དུ་ཕྱག་བྱས་པའི་ཚེ།
དག་གི་ཕུང་པོ་རྣམས་དེ་བཞིན་གཤེགས་པའི་སྒྲས་བརྗོད་པ་དང་། བྱང་སེམས་དེ་
དག་གིས་བཏུད་པའི་ཚེ་དེ་དག་གི་ཅོད་པན་ལ་གནས་པའི་རིགས་བདག་དེ་བཞིན་
གཤེགས་པ་རྣམས་ཀྱང་བཏུད་པ་ཡིན་པ་ལ་དེ་ལྟར་བཤད་པ་དབང་མཆོག་མཚན་
ཉིད་པ་ཐོབ་པའི་དོན་དུ་བཤད་པའོ། དྲང་དོན་དུ་བཤད་ན། སློབ་མའི་ལུས་ཀྱི་སྟེང་
འོག་ཕྱོགས་མཚམས་ལ་ཕྱོགས་བཅུའི་འཇིག་རྟེན་གྱི་ཁམས་ཞེས་དང༌། དེ་དག་གི་
ཕུང་པོ་རྣམས་ལ་དེ་བཞིན་གཤེགས་པ་ཞེས་བརྗོད་དེ། དེ་དག་གིས་དབང་བསྐུར་བའི་
སློབ་དཔོན་ལ་ཕྱག་བྱ་བའི་དོན་ལ་དགོངས་པར་བཤད་དུ་ཡོད་མོད། སྤྱིར་ཡོན་ཏན་
གྱི་ངོས་ནས་སངས་རྒྱས་ལས་ལྷག་པ་རྣམ་པ་ཀུན་དུ་མེད་པས་དེས་ལམ་པའི་གང་
དེ་
11



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
ཟག་ལ་ཕྱག་བྱ་བའི་འོས་མ་ཡིན་ཀྱང་དེ་བཞིན་གཤེགས་པ་རྣམས་སྔགས་ཀྱི་དེ་ཁོ་ན་
ཉིད་ལ་བླ་མར་བྱེད་པ་མི་འདོར་བའི་དབང་གིས་སྔགས་ཀྱི་སློབ་དཔོན་ལའང་འདུད་
ཅིང་བསྔགས་པ་བརྗོད་པ་སྒྲ་ཇི་བཞིན་དུ་འདོད་མི་རུང་བར་སྟོན་པ་ནི་མ་ཡིན་ཏེ།
དོན་དམ་བསྙེན་པ་ལས། ཡོན་ཏན་ལྡན་པའི་སྲས་རྣམས་ལ་ནི་འཁོར་བ་འཇོམས། །
རང་ལུས་ཚངས་པའི་འཇིག་རྟེན་གནས་ནི་ཀུན་དུ་སྟོན། །དེ་ནི་བླ་མ་དཔལ་ཏེ་བླ་མ་
དཔལ་གཞན་མིན། །དཔག་མེད་སངས་རྒྱས་ཀྱིས་ཀྱང་རྟག་ཏུ་དེ་ལ་མཆོད། །ཕྱོགས་
བཞུགས་སངས་རྒྱས་བྱང་ཆུབ་སེམས་དཔའ་རྟག་ཏུ་དེ་ལ་འདུད། །ཅེས་གསུངས་སོ། །
དེ་བས་ན་རྡོ་རྗེ་སློབ་དཔོན་རྟེན་གྱི་སྡོམ་པ་མཆོག་དམན་གྱི་དབྱེ་བས་བསྙེན་བཀུར་
སོགས་ཀྱི་རིམ་པ་གསུངས་པ། འདིར་ངུར་སྨྲིག་འཛིན་པའི་དགེ་སློང་རྣམས་ཀྱིས་དུས་
གསུམ་དུ་རྡོ་རྗེ་སློབ་དཔོན་ལ་ཕྱག་འཚལ་བར་བྱེད་དེ། ཁྱིམ་པ་དང་གསར་བུ་རྣམས་
ལ་ནི་དམ་པའི་ཆོས་འཆད་པའི་དུས་མ་ཡིན་པར་མ་ཡིན་ནོ། །དེ་ཡང་། འཇིག་རྟེན་
སྨོད་པ་སྤང་བའི་ཕྱིར། །དམ་ཆོས་ལ་སོགས་མདུན་བདར་ཏེ། །ཁྱིམ་པའམ་ནི་གསར་
བུ་ལ། །བརྟུལ་ཞུགས་འཛིན་པས་བློས་ཕྱག་བྱ། །ཞེས་ཆོས་འཆད་པའི་ཚེའང་འཇིག་
རྟེན་སྤྱོད་པ་སྤང་བའི་ཕྱིར། དམ་ཆོས་དང་སྐུ་གཟུགས་དག་ཕྱག་བྱ་ཡུལ་དེའི་མདུན་དུ་
བཞག་ནས་ཞེས་སོ། །གལ་ཏེ་ཁྱིམ་པའམ་རབ་བྱུང་གསར་བུ་དག་ཀྱང་རྟེན་དགེ་སློང་
དང་རྡོ་རྗེ་སློབ་དཔོན་ཡིན་པར་མཚུངས་པར་གྱུར་ན། །དེའི་ཚེ་འདི་ལྟར་སློབ་མ་དགེ་
སློང་དེས། །མཆོག་མིན་ལས་དང་ཕྱག་སྤང་ནས། །སྟན་བསྟབས་པ་དང་ལྡང་བ་དང་། །
དོན་བྱ་ལ་སོགས་བསྙེན་བཀུར་འདིར། །ཐམས་ཅད་བརྟུལ་ཞུགས་ཅན་གྱིས་བྱ། །
ཞེས། རྐང་པ་བཀྲུ་བ་སོགས་མཆོག་མིན་གྱི་ལས་
ལས་དང་ཡན་ལག་ལྔའི་ཕྱག་བྱ་བ་སྤང་
ནས་ཞེས་སོ། །སློང་མོ་དང་ནི་གོས་དམར་གྱིས། །ངན་པའི་བདག་གང་ངོ་ཚ་ནས། །
གཡེམ་བཅས་ཕྱག་དང་མཆོད་བྱེད་པས། །སངས་རྒྱས་པ་རྣམས་ལམ་ཉམས་པར། །
12



དུས་འཁོར་དབང་ལེའི་འགྲེལ་པ།
འགྱུར་རོ་ཞེས་གོས་དམར་པོ་གྱོན་ནས་སློང་མོར་སྤྱོད་པའི་དགེ་སློང་ལ་ངན་པའམ་
བརྙས་པར་སེམས་པའི་སློབ་མ་འབྱོར་ལྡན་ངན་པའི་བདག་ཉིད་ཅན་གང་གིས་ཕྱག་བྱ་
བ་སོགས་ལ་ངོ་ཚ་ནས། འདོད་པའི་ལོག་པར་གཡེམ་པ་དང་བཅས་པའི་ཁྱིམ་པ་ལ་
ཕྱག་དང་མཆོད་པ་བྱེད་པས་སངས་རྒྱས་པའི་ལམ་སྟེ་བསྟན་པ་ཉམས་པར་འགྱུར་བ་
འདིའི་དབང་གིས་ཕྱག་དང་བཀུར་སྟི་དང་རྒྱལ་པོའི་བླ་མར་ངུར་སྨྲིག་འཛིན་པ་གཙོ་
བོར་འཛིན་དགོས་པ་ཡིན་གྱི། དོན་གྱི་དབང་དུ་བྱས་ན་ཁྱིམ་པའི་རྡོ་རྗེ་སློབ་དཔོན་
མཚན་ཉིད་དང་ལྡན་པ་ཡིན་ན་ལྷར་བཅས་འཇིག་རྟེན་ཀུན་གྱི་ཕྱག་འོས་ཀྱང་ཡིན་ནོ། །
དེ་ལྟར་ངུར་སྨྲིག་གི་རྟགས་ཙམ་ལའང་ཆེ་ཐང་དུ་འཛིན་པ་འདི་ནི། གང་ཆེ་གོས་དམར་
མཐོང་གྱུར་ནས། །སྡིག་ཅན་རྣམས་ནི་ཞེ་སྡང་འགྱུར། །ཀླ་ཀློའི་ཆོས་དགའ་སངས་
རྒྱས་པ། །དེ་ཚེ་དཀར་པོའི་གོས་ལ་མོས། །ཞེས་གསུངས་པ། གང་ཚེ་སངས་རྒྱས་པའི་
རྗེས་ཞུགས་བསོད་སྙོམས་ཀྱིས་འཚོ་བ་རབ་བྱུང་གི་རྟགས་གོས་དམར་པོ་ཅན་མཐོང་
ནས། སྡིག་ཅན་ཀླ་ཀློའི་ཆོས་ལ་དགའ་བ་རྣམས་ཞེ་སྡང་བར་འགྱུར་ལ། ཀླ་ཀློའི་ཆོས་
ལ་དགའ་བའི་རྒྱལ་པོ་སོགས་སྔར་སངས་རྒྱས་པའི་ཆོས་ལུགས་འཛིན་པ་ཡིན་ཡང་།
དེ་ཚེ་དཀར་པོའི་གོས་དང༌། ཁྱིམ་པའི་ཆ་ལུགས་དང༌། མཚོན་ཆ་འཆང་བ་ལ་དགའ་
བར་འགྱུར་ཞེས་པ་དེང་སང་ཐོག་ཏུ་བབ་པར་མཐོང་ངོ་། །དེ་ལྟར་བསྟན་རྩ་འདུལ་བ་
ལ་གཅེས་སྤྲས་བྱས་ན་སངས་རྒྱས་ཀྱི་བསྟན་པ་ཡུན་དུ་གནས་པའི་ཕྱིར། རྒྱལ་པོ་
འཇམ་དཔལ་གྲགས་པས་ཤམ་བྷ་ལའི་ཡུལ་གྱི་གཙུག་ལག་ཁང་དུ་དགེ་སློང་ངམ་དགེ་
ཚུལ་ཕམ་པར་གྱུར་པ་ལ་གོས་དཀར་པོ་བྱིན་ཏེ། ངུར་སྨྲིག་བླང་ནས་གཙུག་ལག་ཁང་
དེ་ནས་སྐྱོད་པར་བྱེད་དོ། །རྡོ་རྗེ་སློབ་དཔོན་ལ་ཡང་སྔགས་ཀྱི་རྩ་ལྟུང་བྱུང་ན་སྔགས་
པའི་གཙུག་ལག་ཁང་ནས་བསྐྲད་པར་བྱེད་དོ་རྒྱལ་པོའི་བཀའ་ཁྲིམས་ཀྱིས་ངེས་པས་
སོ། །འཕགས་ཡུལ་དུ་ཡང་། ཁྱིམ་ན་གནས་པ་གོས་དཀར་པོ་ཅན་རྣམས་ངུར་སྨྲིག་
13



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
འཛིན་པ་རྣམས་ཀྱི་བླ་མ་དང་། གཙུག་ལག་ཁང་ལ་སོགས་རབ་ཏུ་གནས་པར་བྱེད་པ་
པོ་ཇི་ལྟར་ཡིན་ཏེ་མིན་ནོ། །གང་ཞིག་བླ་མར་འོས་པའི་དགེ་སློང་རྡོ་རྗེ་འཛིན་པ་ཡོད་
ཀྱང་བླ་མར་མི་བྱེད་པར་རབ་བྱུང་མ་ཡིན་པ་ཁྱིམ་གྱི་ཉེས་པས་གནོད་པའི་གནས་
སྐབས་ཐོབ་པ་དག་བླ་མར་བྱས་ན་དགེ་འདུན་ལ་བརྙས་པ་ཆེན་པོ་སྟེ། ངེས་པར་
འདིས་བདེ་བར་གཤེགས་པས་ཁྱིམ་པ་ཐམས་ཅད་ཀྱིས་ཕྱག་དང་མཆོད་པར་བྱ་བའི་
གནས་རབ་ཏུ་བྱུང་བ་ཡིན་པའི་རྣམ་པར་དབྱེ་བ་མཛད་པའི་ཚུལ་ཉམས་པར་བྱེད་པ་
དེའི་ཕྱིར་བླ་མ་བརྟག་ནས་སྐྱོན་དང་བྲལ་བ་བསྟེན་པ་དང་། བདེ་བར་གཤེགས་པས
བསྔགས་པའི་ཁྱིམ་གྱི་འདུ་འཛི་སྤང་བའི་རབ་ཏུ་བྱུང་བ་དང་ངུར་སྨྲིག་འཛིན་པ་རྣམས་
ཀྱི་ཆེ་བའང་ཉམས་པར་མ་བྱས་ན་བསྟན་པ་གནས་པར་འགྱུར་རོ། །འདིར་ཁྱིམ་པ་
དང་དགེ་ཚུལ་དག་ལེ་ལོ་སོགས་ཀྱིས་དགེ་སློང་གི་རྟགས་མི་འཛིན་པས་སོ་ཐར་ཡོངས་
སུ་ཤེས་པ་མེད་པས་དགེ་སློང་ལས་དམན་ལ། གལ་ཏེ་ལེ་ལོ་དང་ང་རྒྱལ་སོགས་མེད
ན་ཀྱེ་རྡོ་རྗེ་ལས། དང་པོར་གསོ་སྦྱོང་སྦྱིན་པ་སོགས་ནས་བརྩམ་སྟེ་སྔགས་ལ་འཇུག་
པར་གསུངས་པ་ལྟར། དང་པོར་དགེ་སློང་གི་སྡོམ་པ་བཟུང་ནས་སྔགས་ལ་ཅིའི་ཕྱིར་
མི་འཇུག །དེའི་ཕྱིར་དགེ་སློང་རྡོ་རྗེ་འཛིན་པ་ཡོད་ན་ཁྱིམ་ན་གནས་པའི་སློབ་དཔོན་
ནི་དགེ་སློང་དང་ཡུལ་གྱི་རྒྱལ་པོ་རྣམས་ཀྱི་བླ་མར་བསྟེན་པར་མི་བྱའོ་ཞེས་གསུངས་
སོ། །གཉིས་པ་མཆོག་འབྲིང་ཐ་མའི་སློབ་མ་ཡོངས་སུ་བརྟག་པའི་ངོ་བོ་ཉིད་ཀྱི་གནས་
པ་ནི་ཟབ་ཅིང་རྒྱ་ཆེ་སོགས་ཚིགས་བཅད་བཞི་པས་བསྟན་ཏེ། གང་ཕྱག་རྒྱ་ཆེན་པོའི་
དངོས་གྲུབ་དོན་དུ་གཉེར་བ་རབ་དེ་ནི་སྟོང་པ་ཉིད་ཀྱི་ལམ་བསྒོམ་པའི་དོན་དུ་དབང་
གོང་མས་སྨིན་པར་བྱ་བ་དང་། འཇིག་རྟེན་པའི་དངོས་གྲུབ་དོན་དུ་གཉེར་བ་ནི་དབང་
བདུན་གྱིས་བསྡུ་བར་བྱ་བ་འབྲིང་པོའོ། །ཐ་མ་དབང་བསྐུར་བས་བསྡུ་བྱ་མ་ཡིན་ཏེ་
དགེ་བསྙེན་གྱི་འདུལ་བས་བསྡུ་བར་བྱ་བའོ། །འདིར་སྟོང་པ་ཉིད་ཟབ་ཅིང་སྙིང་རྗེ་
1.



དུས་འཁོར་དབང་ལེའི་འགྲེལ་པ།
དང་གཟུངས་སོགས་རྒྱ་ཆེ་བ་ཟུང་འཇུག་ལ་མོས་པའམ་སེམས་པ་ནི་སློབ་མ་མཆོག་
གོ། །འཇིག་རྟེན་གསུམ་གྱི་བླ་མའི་ངེས་པ་སྟེ་དེས་བཅའ་བར་མཛད་པ་རྩ་ལྟུང་བཅུ་
བཞི་དང་བྲལ་ཞིང་དགེ་བཅུའི་ཆོས་ལ་དགའ་བའོ། །གཞན་ཡང་སྔགས་སྟོན་པའི་བླ་
མའི་བཀའ་བཞིན་བྱེད་པའང་ཤུགས་ཀྱིས་བསྟན་ཏོ། །ཆོས་དང་བླ་མའི་ཆེད་དུ་ལུས་
དང་ལོངས་སྤྱོད་ཐམས་ཅད་གཏོང་བའི་ངང་ཚུལ་དང་ལྡན་པ་སྟེ་འདུ་འཛི་ཐམས་ཅད་
སྤངས་ཤིང་རྫས་སོགས་ལ་ལྟོས་པ་མེད་པར་གཏོང་བའོ། །ཡོན་ཏན་ཤེས་ཞེས་པ་
དཀོན་མཆོག་གསུམ་གྱི་ཡོན་ཏན་ཤེས་ནས་དད་པའོ། །འཇིག་རྟེན་པའི་དངོས་གྲུབ་
འབའ་ཤིག་ལ་ལྟོས་པ་མེད་པར་ཐར་བ་དོན་དུ་གཉེར་བ་དང་། རྒྱུད་ལ་གུས་ཤིང་
ཞེས་པ་རྒྱུད་ལས་ཇི་སྐད་གསུངས་པ་ལ་ཡིད་ཆེས་ཤིང་དེ་ལས་བསྟན་པ་ལྟར་བླང་
དོར་ལས་མི་འདའ་བར་སྡོམ་པ་སྲུང་བའོ། །འཇིག་རྟེན་པའི་ལམ་རྣམས་ཀྱིས་གཡོ་བ་
མིན་པའི་སེམས་དང་ལྡན་པ་དང་། དེ་ཁོ་ན་ཉིད་ཐོབ་པ་ཇི་སྲིད་རང་གིས་ཉམས་སུ་
ལེགས་པར་མྱོང་བ་དེ་སྲིད་དུ་ཤིན་ཏུ་སྐྱེད་པར་བྱེད་པ་དང་། གང་ནོར་སོགས་དོན་དུ་
གཉེར་ཞིང་དགེ་བ་བཅུའི་ལས་ལམ་ལས་ཉམས་པར་བྱེད་པའི་ཁྱིམ་པའི་སློབ་དཔོན་
ནམ་རབ་ཏུ་བྱུང་བ་དཀའ་ཐུབ་པ་ཡང་རུང་སྟེ། གང་ཟག་གཅིག་གིས་སྤྱིའི་བསྟི་གནས་
དང་གཙུག་ལག་ཁང་སོགས་ཉེ་བར་ལོངས་སྤྱོད་པ་སོགས་གདུག་པ་རྣམས་ཀྱི་གྲོགས་
ཉམས་པ་སྟེ་དེ་དང་བྲལ་བ་ཡི་སློབ་མ་ཆེན་པོ་དེ་ཉིད་བླ་མ་ཤིན་ཏུ་མཁས་པ་དེ་ཉིད་
རིག་པ་རྣམས་ཀྱིས་སློབ་མར་བསྡུ་བར་བྱ་བ་སྟེ། ཅིའི་ཕྱིར་ན་ཤེས་རབ་ཡེ་ཤེས་ཀྱི་
དབང་ལ་སོགས་པའི་ཞེས་དབང་བཞི་པ་སྦྱིན་པའི་རྒྱུར་བསྡུ་བ་ཡིན་ཏེ། གཞན་ཞེས་
བྱ་བ་སླར་ཡང་སློབ་མ་འབྲིང་པོ་རྣམས་ནི་བསོད་ནམས་དག་གི་རྒྱུ་དབང་བདུན་གྱིས་
བསྡུ་པར་བྱ་སྟེ་བཟླས་པ་དང་དཀྱིལ་འཁོར་བསྒོམ་པ་སོགས་འཇིག་རྟེན་པའི་དངོས་
གྲུབ་ཀྱི་སླད་དུའོ། །ཐ་མ་ཡང་བླ་མར་བྱེད་ཅིང་སྨོད་པར་མི་བྱེད་ན་དགེ་སྙེན་གྱི་
15



ཟས
མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
བསླབ་པའི་གནས་ལྔའི་རྒྱུར་བསྡུ་བར་བྱའོ། །གསུམ་པ་སློབ་དཔོན་གྱིས་དཀྱིལ་
འཁོར་བཞེངས་པ་དང་མཆོད་པ་སོགས་ལས་རབ་འབྱམས་བསྒྲུབ་པའི་དོན་དུ་ཕྱོགས་
དང་དུས་དང་ས་སོགས་བརྟག་པའི་ངོ་བོ་ཉིད་ཀྱི་གནས་པ་ནི། ནག་པོའི་མཐར་ནི་
ཞེས་སོགས་ཚིགས་བཅད་ལྔ་པ་ནས་དགུ་པའི་བར་གྱིས་བསྟན་ཏེ། འདིར་རྒྱུད་བསྟན་
པ་དང་དབང་བསྐུར་བ་དང་རྣལ་འབྱོར་མ་རྣམས་མཆོད་པའི་དོན་དུ་དཀྱིལ་འཁོར་
བཞེངས་པ་ལ་དུས་ནི་ནག་པའི་མཐར་ནི་ཞེས་པ་ནག་པ་ཟླ་བའི་མཐར་གྱུར་པ་དཀར་
པོའི་ཚིགས་ཏེ་ཚེས་བཅོ་ལྔ་ལ་གཞན་ལ་ཕན་པའི་བསམ་སྦྱོར་རྣམ་པར་དག་པ་མངའ་
བའི་བླ་མས་དཔལ་དུས་ཀྱི་འཁོར་ལོའི་དཀྱིལ་འཁོར་དག་ནི་བཞེངས་པར་བྱས་ནས།
ཞེས་གསུངས་པ་ཉི་སྐར་དེ་ཤར་བ་ཡན་ཆོད་ཀྱི་ཚེས་ཞག་སུམ་ཅུ་ལ་སྐར་མ་དེའི་ཟླ་
བར་བསྟན་བཅོས་པ་རྣམས་འདོད་པ་ལྟར་སྐབས་འདིར་ཚེས་བཅོ་ལྔ་ནག་ཟླའི་མཐའ་
ཡིན་པའི་དབང་དུ་བྱས་ཏེ། ཚེས་བཅོ་ལྔ་དེ་ལ་དཀྱིལ་འཁོར་བཞེངས་པ་ནི། འཕགས་
པའི་ཡུལ་དུ་དཀར་པོའི་ཚེས་གཅིག་ནས་བརྩམ་སྟེ་ཡོངས་སུ་རྫོགས་པ་བཅོ་ལྔའི་
མཐར་ནག་པོའི་ཚེས་གཅིག་འཇུག་པའི་ས་གའི་ཉའི་ཐོ་རངས་སྐྱ་རེངས་འཆར་བའི་
ཚེ། བཅོམ་ལྡན་འདས་ཤཱཀྱ་ཐུབ་པ་རྡོ་རྗེ་གདན་གྱི་བྱང་ཆུབ་ཤིང་ཨ་ཤཱཏྨ་འི་དྲུང་དུ་
མངོན་པར་རྫོགས་པར་སངས་རྒྱས་ཏེ་ཆོས་ཀྱི་འཁོར་ལོ་བསྐོར་བས་ཐེག་པ་གསུམ་
བསྟན་པ་མཛད་ནས། ཟླ་བ་བཅུ་གཉིས་པ་ནག་པའི་ཉ་ལ། བྷི་དྷཱ་ནྱ་ཀ་ཊ་ཞེས་པ་
དཔལ་འབྲས་སྤུངས་ཏེ། དྷཱ་ན་སོ་བ་དང་ཀ་ཊ་ཀ་སྤུངས་པའོ། །སྔོན་གྲུབ་པ་ཐོབ་པའི་
དྲང་སྲོང་ཞིག་གིས་འབྲས་སོ་བའི་ཆར་ཕབ་པ་ལས་མིང་དེ་ལྟར་ཐོགས་པའི་ཡུལ་དེར་
འབྲས་སྤུངས་ཀྱི་མཆོད་རྟེན་ཞེས་པ་དེའི་ཁྲིའི་ནང་དུ་ཆོས་དབྱིངས་གསུང་གི་དབང་
ཕྱུག་གི་དཀྱིལ་འཁོར་ཞེས་བྱ་བ་ཆ་བཅུ་དྲུག་གི་རྣམ་པར་དབྱེ་བའི་མཚན་ཉིད་ཅན་
དང་། དེའི་སྟེང་གི་བུམ་པའི་ནང་དུ་དཔལ་ལྡན་རྒྱུ་སྐར་གྱི་དཀྱིལ་འཁོར་ཆ་བཅུ་དྲུག་
16



དུས་འཁོར་དབང་ལེའི་འགྲེལ་པ།
གི་རྣམ་པར་དབྱེ་བ་ཅན་དུ་དང་པོའི་སངས་རྒྱས་ཀྱི་ལྷ་ཚོགས་རྣམ་པར་སྤྲོས་ཏེ་ལྷ་
གྲངས་རྒྱུ་སྐར་འཁོར་ལོའི་ཆུ་ཚོད་ཀྱི་གྲངས་དང་མཉམ་པའོ། །མཆོད་རྟེན་འདི་ལ་རྒྱུ་
སྐར་གྱི་དཀྱིལ་འཁོར་ཞེས་བརྗོད་པ་ནི། མཆོད་རྟེན་གྱི་ཕྱི་རོལ་དུ་རྒྱུ་སྐར་ཉེར་བརྒྱད་
དག་པའི་ཀ་བ་ཉེར་བརྒྱད་ཕྱོགས་བཞིར་བདུན་རེ་སྟེ་ཤར་གྱི་དེ་བདུན་ཁྱབ་འཇུག་
གིས་ཁྱེར་ཏེ་འོང་ནས་བཙུགས་པ་དང་། དེ་བཞིན་ལྷོར་གཞོན་ནུ་ཀརྟི་ཀ་གདོང་དྲུག་
དང་། ནུབ་ཏུ་ཚངས་པ། བྱང་དུ་བདེ་བྱེད་དེ་དབང་ཕྱུག་གིས་བཙུགས་པས་དེ་ལྟར་
གྲགས་སོ། །དེ་བཞིན་དུ་སྒོ་ལོགས་ཉེར་བཞི་ཕྱོགས་ཀྱི་དབྱེ་བས་ཞེས་པ། བླ་མ་ཁ་
ཅིག་ཀ་བ་གཉིས་རེའི་བར་གྱི་སྒོ་ལོགས་ཉེར་བཞི་ཕྱོགས་ཀྱིས་དབྱེ་བས་གནས་ལ།
ལྷག་མ་ཀ་བའི་བར་གྱི་གནས་བཞི་སྒོ་ཡིན་པར་དོན་གྱིས་གསལ་ལོ་ཞེས་འཆད། རྨ་
འགྱུར་ལས་སྒོའི་ལོགས་ཉེར་བཞི་ཟླ་ཕྱེད་ཀྱི་ཆས་དབྱེ་བས་ཞེས་པ་ལྟར་ན་ཐུགས་
གསུང་སྐུའི་དཀྱིལ་འཁོར་གྱི་སྒོ་བཅུ་གཉིས་ལ་སྒོ་ལོགས་ཉེར་བཞི་ཡོད་པ་ལོ་གཅིག་
གི་ཟླ་ཕྱེད་ཉེར་བཞི་དག་པའི་དོན་དང་། ཡང་ན་ཀ་བ་ཉེར་བརྒྱད་དེ་ཕྱོགས་བཞིར་ཀ་
བ་དྲུག་རེ་སྟེ་ཉེར་བཞི་དང་། དེའི་ཤུགས་ཀྱིས་ལྷག་མའི་ཀ་བ་བཞི་མཚམས་བཞིར་
བཙུགས་པར་ཤེས་སོ་ཞེས་འཆད། གཞན་འོག་གི་ཆོས་དབྱིངས་གསུང་དབང་གི་
དཀྱིལ་འཁོར་སྐུ་གསུང་ཐུགས་ཀྱི་བདག་ཉིད་ཆ་བཅུ་དྲུག་དང་ལྡན་པ་ནི་སྟོང་ཉིད་
སྙིང་རྗེ་བཅུ་དྲུག་རྣམ་པར་དག་པའི་གནས་ཉིད་དེ། གནས་དེར་ཉིན་ཞག་དེ་ཉིད་ལ་དེ་
བཞིན་གཤེགས་པས་སངས་རྒྱས་ཀྱི་དབང་བསྐུར་ནས་ལྷ་དང་ལྷ་མིན་སོགས་དེར་
འདུས་པ་རྣམས་སངས་རྒྱས་ཉིད་དུ་ལུང་བསྟན་པའི་དུས་ཡིན་པ་འདིའི་དབང་གིས་མ་
འོངས་པའི་དུས་སུ་རྡོ་རྗེ་སློབ་དཔོན་རྣམས་ཀྱིས་དཀྱིལ་འཁོར་བཞེངས་པ་ལ་དུས་ཀྱི་
འཁོར་ལོ་ལས་ཉ་འདི་ནི་དུས་ཀྱི་ངེས་པར་བསྟན་ཏོ། །ཞེས་གསུངས། འགྲེལ་པའི་
གསུང་འདི་ལ་བསྟེན་ནས་སྔ་མ་འགས་བཅོམ་ལྡན་འདས་ས་གའི་ཉ་ལ་སངས་རྒྱས་པ་



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
དེ་ནས་བརྩིས་པའི་ཟླ་བ་བཅུ་གཉིས་པ་ནག་པའི་ཉ་ལ་དུས་འཁོར་རྒྱུད་གསུངས་པར་
བཞེད་ཅིང༌། བསྟན་རྩིས་སོགས་དང་གཟའ་འཛིན་སོགས་ལའང་འགྲིག་ཚུལ་
གསུངས། ཕུགས་པའི་ལུགས་ལ་བཅོམ་ལྡན་འདས་ཀྱིས་ནག་ཉ་ལ་དུས་འཁོར་
གསུངས་པའི་ཟླ་བ་ཕྱི་མ་ས་གའི་ཉ་ལ་མྱ་ངན་ལས་འདས་བར་བཞེད། སངས་རྒྱས་
པའི་དུས་ས་ག་ཟླ་བ་ནས་བརྩིས་པའི་ཟླ་བ་བཅུ་གཉིས་པ་ནག་ཟླ་ཡིན་པ་ཙམ་ལ་
བཞེད་པ་སོགས་བསྟན་རྩིས་དང་། བཅོམ་ལྡན་འདས་འཁྲུངས་ལོ་སོགས་ལ་བཞེད་པ་
མི་འདྲ་དུ་མར་སྣང་བ་ནི་སོ་སོའི་ཡིག་འཇོག་ལས་ཤེས་སོ། །སྐབས་འདིར་འཕྲོས
དོན་ཅུང་ཟད་དཔྱད་ན། དབང་མདོར་བསྟན་གྱི་འགྲེལ་པར་དུས་འཁོར་རྩ་རྒྱུད་ལུང་
དྲངས་པར། མདུན་གྱི་ཉ་བ་ཟླ་བར་ཏེ། །རྒྱབ་ཀྱི་ཉ་བ་ཉི་མ་ལའོ། །གཡོན་གྱི་མུན་
ཅན་གདོང་པ་ལ། །གཡས་ཀྱི་མཇུག་མར་གནས་པ་ནི། །འཇིག་རྟེན་གསུམ་ལས་རྣམ་
རྒྱལ་བ། །ཞེས་བྱ་བདུད་ནི་འཇོམས་པའི་དུས། །དེར་ནི་སྟོན་པ་ཤར་གྱི་ཞལ། །རིན་
ཆེན་སེང་གེའི་ཁྲི་ལ་བཞུགས། །ཞེས་གསུངས་པ་ལྟར་ན་ལོ་དེའི་ནག་ཉར་སྲོད་ཀྱི་
དུས་སུ་སྟོན་པ་ཞལ་ཤར་དུ་ཕྱོགས་ཏེ་རྩ་རྒྱུད་བསྟན་པ་ཡིན་ན་སྲིད་གསུམ་རྣམ་རྒྱལ་
གྱི་དུས་སྦྱོར་འདིར་གསུངས་པ་ལྟར་འགྲིགས་ཀྱི། ཉི་ཤར་གྱི་དུས་ཡིན་ན་འདི་ལས་གོ་
ལྡོག་ཏུ་འགྱུར་ལ། ཕྱིས་ཀྱི་རྩིས་ཡིག་ཕལ་ཆེར་ན་ཉི་མ་མདུན་ཟླ་བ་རྒྱབ་ཏུ་བྱས་པ་
སྣང་ཏེ་སྲིད་གསུམ་རྣམ་རྒྱལ་གྱི་ཐེབས་དུས་ལས་གོ་བཟློག་པར་སྣང་། ལུགས་འདི་
ལ་བརྟེན་ནས་རྩིས་གཞི་སོ་སོའི་ལུགས་བཞིན་དེ་ཉིན་གྱི་ཉིན་རྩིས་བྱས་ན་ཉི་ཟླ་
གདོང་མཇུག་བཞི་འདིར་གསུངས་པ་ལྟར་སུ་དང་འགྲིགས་དཔྱད་དུ་ཡོད་ཅིང་། དེར་
བརྟེན་རྩིས་འཕྲོ་འཚོལ་ཚུལ་གྱི་གནད་སོགས་ལ་ཅི་རིགས་གོ་རྒྱུ་ཡོད་པ་འདྲ་སྙམ་ཏེ་
བློ་ལྡན་དག་གིས་བརྟག་པར་བྱོས་ཤིག །དེ་ལྟར་དུས་ཀྱི་འཁོར་ལོའི་དཀྱིལ་འཁོར་
བཞེངས་ནས། སྡིག་པའི་དྲི་མ་འཕྲོག་པར་བྱེད་པའི་དབང་བདུན་པོ་རྣམས་ནི་དཀྱིལ་
1a



དུས་འཁོར་དབང་ལེའི་འགྲེལ་པ།
འཁོར་བསྒོམ་པ། མཆོད་ཅིང་སྔགས་བཟླས་པ་སོགས་ཀྱི་བསོད་ནམས་ཀྱི་དོན་དུ་
སློབ་བུ་རྣམས་དག་ལ་སྦྱིན་པར་བྱ་ཞིང་བརྟུལ་ཞུགས་ཉི་ཤུ་རྩ་ལྔ་སྦྱིན་པར་བྱའོ། །
རང་གི་ཤ་ལ་སོགས་པ་གང་གཏོང་བ་ལྟ་བུའི་ཤིན་ཏུ་འདོད་པ་འབུལ་ཞིང་ཕྱག་རྒྱ་ཆེན་
པོའི་དངོས་གྲུབ་དོན་དུ་གཉེར་བ་ལ། རྣམ་ཀུན་མཆོག་ལྡན་གྱི་སྟོང་པ་ཉིད་བསྒོམ་
པའི་དོན་དང་། དེ་ལས་མི་འགྱུར་བའི་བདེ་བ་ཆེན་པོ་བྱང་ཆུབ་ཀྱི་སེམས་མངོན་དུ་
བྱེད་པ་ཡེ་ཤེས་ཚོགས་ཀྱི་དོན་དུ་དབང་གོང་མ་གསུམ་སྦྱིན་ཞིང་། དབང་བཞི་པ་མན་
ངག་གིས་བརྗོད་པར་བྱའོ། །ཞེས་བཅོམ་ལྡན་འདས་ཀྱི་དབང་གི་ངེས་པའོ། །དེ་ལྟར་
ནག་པོའི་ཉ་གཙོ་བོར་བྱས་པའི་ཉ་བཅུ་གཉིས་པོ་རྣམས་ལ་དབང་བསྐུར་བ་དང་སྐུ་
གཟུགས་སོགས་རབ་གནས་བྱ་ཞིང༌། དེ་བཞིན་དུ་རྒྱུ་སྐར་དང་སྦྱོར་བ་དགེ་བའི་ཉིན་
ཞག་གཞན་ལའང་བྱ་རུང་ངོ༌། །ནག་པའི་ཉ་ལ་དཀྱིལ་འཁོར་བྲིས་ནས་སམ་ཡང་ན་
དཀྱིལ་འཁོར་བྲིས་པ་མེད་པར་ཡང་རུང་། མཐའ་དག་ཡོན་ཏན་གཏེར་དུ་གྱུར་པ་
རྒྱུད་ཀྱི་རྒྱལ་པོ་ཆེན་པོ་ནི་སློབ་མ་
་སློབ་མ་རྣམས་ལ་བསྟན་པའི་ སླད་དུ་ལྷའི་རྣལ་འབྱོར་
བསྒོམ་པ་སྔོན་དུ་བཏང་ནས་ཕྱི་རོལ་གྱི་རྣལ་འབྱོར་མ་རྣམས་དག་ལ་བཟའ་བ་དང་
བཏུང་བ་ལ་སོགས་པས་མཆོད་པ་བྱའོ། །ཅི་སྟེ་མཆོད་པའི་ཡོ་བྱད་མ་ཚོགས་ནས་
པའི་ཉ་ལ་མཆོད་པ་མེད་པར་གྱུར་ན་དེའི་ཚེ་ལོ་གཅིག་དག་ཏུ་ནི་རྒྱུད་ཀྱི་རྒྱལ་པོ་
དག་ལས་ཞེས་པ་དག་ནི་ཞེས་པ་སྟེ། བླ་མས་བསྟན་པར་མི་བྱའོ། །ཅི་སྟེ་སློབ་མར་
འོས་པ་འབྱོར་མེད་འགས་རྒྱུད་དོན་དུ་གཉེར་ན་འབྱོར་ལྡན་སློབ་མ་གཞན་གྱིས་ཉ་
བཅུ་གཉིས་སུ་རྣལ་འབྱོར་མ་མཆོད་པ་བྱས་ནས་དེའི་བསོད་ནམས་ཀྱི་ཚོགས་ཀྱི་ཞར་
ལ་གཞན་དག་གིས་ཀྱང་མཉན་པར་བྱའོ། །འདིར་ཕྱིའི་བགེགས་ཞི་བའི་དོན་དུ་རྟག་
ཏུ་ཚེས་བརྒྱད་དང་བཅུ་བཞི་ལ་རྣལ་འབྱོར་མ་རྣམས་ལ་མཆོད་པ་ཇི་འབྱོར་བྱ་བ་དང་།
འབྱུང་པོ་རྣམས་ལ་ཉིན་ཞག་སོ་སོར་གཏོར་མ་སྦྱིན་པ་དང་
། སངས་རྒྱས་ལ་མཆོད་པ་
js



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
མཎྜལ་སོགས་བྱ་བ་ནི། ཁྱིམ་གནས་ནོར་ལྡན་རྣམས་ཀྱི་ངེས་པའོ། །ཀུན་སྤངས་ཀྱི་
སློབ་མ་ལ་ནི་མཆོད་པ་དེ་ལྟ་བུ་ངེས་པ་མེད་པས་དེ་རྣམས་ལ་རྒྱུད་བསྟན་པ་ལ་མཆོད་
པའི་ངེས་པ་བླ་མ་རྣམས་ཀྱིས་ཀྱང་མི་བྱ་སྟེ། གང་ཕྱིར་སངས་རྒྱས་དང་རྡོ་རྗེ་རྣལ་
འབྱོར་མ་རྣམས་ཀྱང་ལྷག་པའི་བསམ་པ་གཙོ་བོར་འཛིན་པར་བྱེད་ཀྱི་མཆོད་པ་
སོགས་ཀྱི་དངོས་པོ་གཙོ་བོར་འཛིན་པར་བྱེད་པ་མ་ཡིན་པའི་ཕྱིར་རོ། །རྒྱུད་བསྟན་
པའི་མཆོད་པའི་ངེས་པའོ། །དེ་ནས་དབང་གི་དོན་དུ་ས་ནི་ཡོངས་སུ་བརྟག་སྟེ་ལས་
དང་རྗེས་སུ་མཐུན་པ་གཟུང་བ་དང་། ནགས་ཚལ་དང་གྲོང་ཁྱེར་དང་གྲོང་རྡལ་དང་
གྲོང་གི་ཕྱོགས་ཀྱི་ཆ་གང་ལ་གང་ཤིས་དགུ་དང༌། སྦྱིན་སྲེག་གི་ཐབ་ཁུང་རྣམས་ཀྱི་
མཚན་ཉིད་དང་ནི་བུམ་པ་དང་བཅས་པའི་རྡུལ་ཚོན་དང༌། སྦྱིན་སྲེག་དང་། ཕུར་བུ་
དང་འཁྲུལ་འཁོར་ལ་སོགས་པ་དང་། སློབ་མ་རྣམས་ནི་བསྡུ་བ་དག་དང་། གང་ཡང་
རྒྱལ་བའི་བདག་པོ་མཆོག་གི་དཀྱིལ་འཁོར་བྲི་བ་དག་ཤེས་ནས་རྡོ་རྗེ་སློབ་དཔོན་
གྱིས་ནི། ཞི་སོགས་དགེ་བའི་ལས་དང་། བསད་བསད་སོགས་དྲག་པོའམ་མི་དགེའི་
ལས་ཀྱི་འབྲས་བུ་བསྒྲུབ་པའི་སླད་དུ། ཞི་བ་དང་རྒྱས་པ་ལ་སོགས་ལས་བཅུ་གཉིས་
པོ་མཐའ་དག་རབ་ཏུ་བྱའོ་ཞེས་སྤྱིར་བསྟན་པ་སྟེ་རྒྱས་པར་རྗེས་སུ་འཆད་པར་འགྱུར་
རོ། །གདུག་པའི་སློབ་དཔོན་རྫས་ལ་ཆགས་པས་དཀྱིལ་འཁོར་བྲི་བ་སོགས་ཚུལ་
བཞིན་ཤེས་པ་མེད་པ་དག་གིས་རྫས་ཀྱི་དོན་དུ་དབང་བསྐུར་བ་སོགས་ནི་དམྱལ་བར་
འགྲོ་བར་ཤུགས་ཀྱིས་བསྟན་ཏོ། །ས་བརྟག་པ་ལ་འཇིག་རྟེན་གྱི་ཐ་སྙད་ཀྱི་ས་ཡི་
རིགས་ནི་སོ་སོའི་ཡོན་ཏན་གྱི་དབང་གིས་རྣམ་པ་བཞིར་འགྱུར་བ་ནི་དམངས་རིགས་
དང་རྗེའུ་དང་རྒྱལ་པོ་དང་བྲམ་ཟེ་སྟེ་རིམ་པ་བཞིན་སའང་ཁ་དོག་གནག་དང་སེར་
དང་དམར་བ་དང་ནི་རི་བོང་འཛིན་པ་ལྟར་དཀར་བའི་ཁ་དོག་རྣམས་ཀྱིས་རིགས་དེ་
དག་ཏུ་རིག་པར་བྱ་སྟེ་དམངས་རིགས་གནག་པ་ནས་
གས་གནག་པ་ནས་བྲམ་ཟེ་རིགས་དཀར་བའི་བར་
0



དུས་འཁོར་དབང་ལེའི་འགྲེལ་པ།
དུའོ། །དེ་བཞིན་དུ་དྲིའི་དབང་དུ་བྱས་ན་རུལ་བ་རྣག་གི་དྲི་ལྟ་བུ་དམངས་རིགས་དང་།
ཆུ་ལས་སྐྱེས་པ་ལན་ཚའི་དྲི་ཅན་རྗེ་རིགས་དང་། པདྨའི་དྲི་ལྟ་བུ་རྒྱལ་རིགས་དང་།
མཆོག་གི་དྲི་སྟེ་ཙན་དན་སོགས་དྲི་བཟང་མཆོག་གི་དྲི་བྲོ་བ་རྣམས་བྲམ་ཟེའི་རིགས་ཏེ་ .
དེ་ལྟར་རིམ་པས་ནོར་གྱི་བློ་གྲོས་མའམ་ནོར་ལྡན་མ་ཞེས་པ་ས་གཞིའི་མིང་སྟེ་ས་གཞི་
རིགས་བཞི་དག་ཏུ་འགྱུར་རོ། །རོ་ཡི་དབང་དུ་བྱས་ན། སྒྱུར་བ་དང་ལན་ཚྭ་བའི་རོ་ནི་
དམངས་རིགས་དང༌། མངར་དང་ཚ་བ་རྗེ་རིགས་དང་མི་བདུག་སྟེ་མངར་བ་རྗེ་
རིགས་དང་ཚ་བ་རྒྱལ་རིགས་སོ། །དེ་དག་ལས་གཞན་པ་ཁ་བ་བསྐ་བ་གཉིས་པོ་དུག་
ནི་གཉིས་སྐྱེས་བྲམ་ཟེའི་རིགས་སོ། །དེ་ནས་ཞི་སོགས་ལས་ཀྱི་དབྱེ་བའི་ཁྱད་པར་
ནིས་ཁ་དོག་དཀར་པོ་དག་ནི་ཞི་བ་དང་རྒྱས་པ་ལ་སྟེ། སྤྲིན་ནག་པོ་དང་མཚུངས།
བསད་པ་དང་བཤད་པ་དག་ལ་ཡང་ངོ༌། །དམར་པོ་དབང་དང་དགུག་པ་ལ་སྟེ།
མཆོག་གི་གསེར་དང་མཚུངས་པ་སེར་པོ་ནི་རེངས་དང་རྨོངས་པ་ཡི་ལས་དག་ལ་
ཡང་འགྱུར་རོ། །ཡང་ཡིག་ལས་དུག་གཞིལ་བ་ལ་སོགས་པ་ཞེས་པ། དབྱེ་བ་དང་།
རིམས་བསྐྱེད་པ་དང༌། ཕུར་བུས་གདབ་པ་རྣམས་ལ་ཞི་སོགས་ལས་བཞི་སྔ་མའི་རིམ་
པ་ཇི་ལྟ་བས་འགྱུར་རོ། །འདིར་ལས་ཀྱི་ཆུ་ནི་ཐམས་ཅད་པ་དག་ལ་ལྗང་གུར་འགྱུར་
ཏེ། ལྗང་གུ་འདི་ནི་ཁ་དོག་ལྟ་པ་དང་ནི་རིགས་ལྔ་པ་མཐའ་མ་གདོལ་པའམ་མཐར་
སྐྱེས་དག་གི་རིགས་ཡིན་ལ། ཁ་དོག་ཀྱང་སྔ་མ་བཞི་ལས་གཞན་པའི་ལྔ་པ་ལྗང་གུ་
ནམ་མཁའི་ཁ་དོག་ཉིད་དོ། །ས་གང་ལ་རོ་དང་དྲི་རྣམས་ཐམས་ཅད་དང་ལྡན་པ་ནི་
ལས་མཐའ་དག་གི་ཡོན་ཏན་གཏེར་དེ་ནི་རྣལ་འབྱོར་པ་ཡིས་ནམ་མཁའི་ཁམས་ཉིད་
དུ་རིག་པར་བྱའོ། །དེ་ལྟར་ས་བརྟག་པའི་ངེས་པའོ། །གལ་ཏེ་ཞི་སོགས་ལས་ཀྱི་དོན་
དུ་དེ་འདྲའི་མཚན་ཉིད་ཐམས་ཅད་གཅིག་ཏུ་ཚང་བ་ཕྱོགས་ཀྱི་ཆ་ཐམས་ཅད་དུ་རྙེད་
དཀའ་ན་ཡང་དུས་འཁོར་རྩ་བའི་རྒྱུད་དུ་གསུངས་པ། འདིར་གང་དུ་ལས་དང་རྗེས་སུ་
u



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
མཐུན་པའི་ས་མེད་ན་དཀྱིལ་འཁོར་བྱ་བའི་གཞི་དེ་ཆུའམ་རྡོ་བ་ལ་ཐུག་གི་བར་དུ་
བརྐོས་ནས་དེར་ལས་དང་མཐུན་པའི་
་སས་བཀང་ལ་ས་དཀར་པོ་ལ་ཙན་དན་གྱི་ཆུ་
དང་། དམར་པོ་ལ་པདྨའི་ཆུ་དང་ཙན་དན་དམར་པོའི་ཆུ་དང་། སེར་པོ་ལ་རྟ་བོང་མི་
ཡི་གཅིན་དང་། ནག་པོ་ལ་ཤ་རུལ་བའི་ཆུས་བྲན་པར་བྱས་ཏེ། རོ་བྲོ་བའི་དོན་དུ་ས་
ནག་པོ་ལ་ལན་ཚྭ་དང་བསྒྱུར་བ་བསྲེ་བར་བྱ་ལ། སེར་པོ་ལ་བུ་རམ། དམར་པོ་ལ་ཚ་
བ་གསུམ་དཀར་པོ་ལ་ཁ་བ་བསྐ་བ་བསྲེ་བར་བྱ་ཞིང་། ལྗང་གུ་ལས་ཐམས་ཅད་པ་
ཉིད་ཀྱི་ཕྱིར་ཅི་ཡང་བསྲེ་བར་མི་བྱའོ། །དེ་བཞིན་ལས་སོ་སོ་དང་མཐུན་པའི་གཏེར་
གཞུག་པ་ནི། ནག་པོ་ལ་ནི་གསད་པ་ལ་མི་རུས་དང་། བསྐྲད་པ་ལ་བྱ་རོག་གི་མཇུག་
སྒྲོ་དང་། སྡང་བ་ལ་བོང་བུའི་རུས་པའོ། །སེར་པོ་ལ་ནི་ཕུར་བུས་གདབ་པ་ལ་ལུག་གི་
རྭ་དང་། རེངས་པ་ལ་བ་བླ། རྨོངས་པ་ལ་སྤྲུལ་གྱི་མགོའམ་ཤའོ། །དམར་པོ་ལ་ནི།
དབང་ལ་གི་ཝཾ། དགུག་པ་ལ་མཚལ། བསྐྱོད་པ་ལ་སྡོང་རོས་སོ། །དཀར་པོ་ལ་ནི་ཞི་
བ་ལ་ཤེལ་དང་། རྒྱས་པ་ལ་དུང་དང་། རིམས་འཕྲོག་པ་དང་། བསྲེག་པ་ལ་མུ་ཏིག་
གོ། །ལྗང་གུ་ལ་ཅུང་ཟད་མི་གཞུག་པའམ། ཅི་སྟེ་ཐུན་མོང་གི་ལས་ཐམས་ཅད་པ་ཡིན་
ན་ས་ཡི་སྙིང་པོར་རིན་ཆེན་ལྔ་གཞུག་པར་བྱའོ། །དཀར་པོ་དང་དམར་པོ་ལ་ཡང་རིན་
ཆེན་ལྔ་གཞུག་གོ། །ལས་ཐམས་ཅད་པ་ལ་དྲག་པོའི་རྫས་རྣམས་སྤང་བར་བྱ་སྟེ།
ལས་ཐམས་ཅད་པ་ཞེས་པ། ཞི་བ་སོགས་དང་དབང་ལ་སོགས་པ་ལས་དྲུག་པོ་ཐམས་
ཅད་བྱེད་པ་ཡིན་གྱི་བསད་པ་སོགས་དང་ཕུར་བུས་གདབ་པ་སོགས་དྲུག་ནི་མ་ཡིན་ནོ། །
དེ་དག་ས་བརྟག་པའི་ངེས་པའོ། །ད་ནི་ལས་ཀྱི་དོན་དུ་ཕྱོགས་ཀྱི་ཆ་གསུངས་པ། གྲོང་
སྤྱིའི་དབང་ལྡན་དང་ནི་བྱང་གི་ཕྱོགས་ཀྱིས་གཞི་དག་ལ་རིམ་བཞིན་ལས་སོ་སོ་བའི་
ཞི་བ་དང་ནི་རྒྱས་པ་དུག་ཏུ་འགྱུར་བ་སྟེ། དབང་ལྡན་དུ་ཞི་བ། བྱང་དུ་རྒྱས་པའོ། །དེ་
ཡང་རྒྱལ་པོ་ཆེན་པོའི་གནས་ཀྱི་ཕྱོགས་བརྒྱད་ན་རོ་སྲེག་པ་སོགས་ཀྱི་དུར་ཁྲོད་བརྒྱད་
ས



དུས་འཁོར་དབང་ལེའི་འགྲེལ་པ།
ཡོད་པ་དེར་ནི་དབང་ལྡན་དང་བྱུང་དུ་ཞི་རྒྱས་མི་འགྲུབ་པས་རྒྱལ་པོའི་ཁབ་ཀྱི་དབང་
ལྡན་དང་བྱང་དུ་ཞི་རྒྱས་བྱའོ། །ལས་ལྷག་མ་ལ་ཁྱད་མེད་དོ། །དེ་བཞིན་དུ་མེ་ཡི་
མཚམས་དང་ཤར་གྱི་ཕྱོགས་ཆར་ནི། རིམ་པར་རབ་ཏུ་གསལ་ཞིང་ངེས་པར་གསད་
པ་དག་དང་བསྐྱེད་པའོ། །བསྐྲད་པ་དང་དབྱེ་བ་ཕྱོགས་འདྲ་སྟེ་ཤར་དུའོ། །བདེན་
བྲུལ་དང་ནི་ལྷོ་ཕྱོགས་སུ་ཡང་གསལ་བར་རྟག་ཏུ་དབང་དུ་བྱ་དང་དགུག་པ་དག་
ཀྱང་ངོ༌། །རླུང་གི་མཚམས་དང་ནུབ་ཀྱི་ཕྱོགས་སུ་ངེས་པར་ནི་ཀྱེ་མཆོག་གི་མི་བདུག་
ཞེས་བོས་ནས་རེངས་པ་དང་ནི་རྨོངས་པ་བྱའོ། །ཕུར་བུས་གདབ་པ་ཡང་ནུབ་ཏུའོ། །
གྲོང་གི་དབུས་སུ་ལས་ཐམས་ཅད་པའི་ཐབས་དང་སྦྱིན་སྲེག་སྔགས་པས་བྱའོ། །གྲོང་
གི་ཕྱོགས་བརྒྱུད་ཀྱི་ཆར་ལས་སོ་སོ་བྱེད་པའི་ངེས་པའོ། །བཞི་པ་ཐབ་ཁུང་ལ་སོགས་
པའི་མཚན་ཉིད་ཀྱི་ངོ་བོ་ཉིད་ཀྱི་གནས་པ་ནི། ཐབ་ཁུང་གྲོང་གི་སོགས་ཚིགས་བཅད་
བཅུ་པ་ནས་ཉེར་གཉིས་པའི་བར་གྱིས་བསྟན་ཏེ། དང་པོ་ཐབ་ཁུང་གི་མཚན་ཉིད་
གསུངས་པ་སྦྱིན་སྲེག་གི་ཐབ་ཁུང་ནི་བཤད་མ་ཐག་པ་ལྟར་གྲོང་གི་ཕྱོགས་བརྒྱད་པོ་
དེ་དག་ཏུ་ངེས་པར་རབ་ཏུ་བྱ་བར་འགྱུར་ཏེ། ཐབ་ཁུང་གི་དབྱིབས་ནི། ཞི་བ་ལ་ཟླུམ་
པོ་དང་ནི་རྒྱས་པ་ལ་ཆུ་གཏེར་ཟུར་ཏེ་གྲུ་བཞི། གསད་པ་ཟླ་ཁམ་སྟེ་གཞུའི་རྣམ་པ་
དང་། དབྱེ་བ་ལ་ཟུར་ལྟ་པ་དང་། རང་
ང་བཞིན་ཡོན་ཏན་དབང་གིས་ཞེས་པ་བར་གྱི་
གསལ་བྱེད་དེ་ལས་ཀུན་ལའང་དེ་ལྟར་ཡོན་ཏན་དང་ བང་གིས་དབྱིབས་དེ་ལྟར་འགྱུར་
བ་ཤེས་པར་བྱས་ཏེ། དགུག་པ་ལ་ཟུར་བདུན་པ་དང་། དབང་ལ་ཟུར་ནི་གསུམ་པ་
དང༌། ཞེས་སོ། །འགྲེལ་པར་ཟུར་གསུམ་པ་སྔོན་དུ་གསུངས་ཀྱང་རྒྱུད་རྩ་བར་སྡེབ་
སྦྱོར་གྱི་དབང་གིས་སོ། །རྨོངས་པ་ལ་ཟུར་དྲུག་པ་དང་། རེངས་བ་ལ་ཟུར་བརྒྱད་པར་
འགྱུར་རོ། །འདི་རྣམས་ཀྱི་མཚན་ཉིད་སྦྱིན་སྲེག་གི་ཆོ་ག་ལས་འཆད་པར་འགྱུར་རོ། །
འདིར་བསྟན་ཐབ་ཀྱི་དབྱིབས་དང་མཆོག་མི་འགྱུར་བ་དང་མདོར་བསྡུས་བཞི་པར་
3



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
གསུངས་པ་དག་མི་འདྲ་བ་ནི་མེ་ལྷ་མཚན་མ་དང་སྲེག་རྫས་རྣམས་ཀྱི་དབང་གིས་དོན་
ལ་འགལ་བ་མེད་ཀྱང་གཙོ་བོར་མདོར་བསྡུས་བཞི་པ་ལས་གསུངས་ལྟར་བཟུང་ཞེས་
བཤད། ཁམས་སོ་སོའི་རིགས་ཀྱི་དབང་གིས་ཐབ་དེ་དག་རྣམས་ཀྱི་སྙིང་པོའི་མཚན་
མ་ནི། ཐབ་ཁུང་ཟླུམ་པོའི་པདྨའི་ལྟེ་བར་མཚན་མ་ནི་པདྨ་གྲུ་བཞི་པ་ལ་འཁོར་ལོ་དང་།
གཞུའི་རྣམ་པ་ལ་གྲི་གུག་དང་ཟུར་ལྔ་པ་ལ་ར་
རལ་གྲི་དང་ཟུར་གསུམ་པ་ལ་མདའ་ཞེས་
བྱ་བ་དང་ཟུར་བདུན་པ་ལ་རྡོ་རྗེ་ལྕགས་ཀྱུ་དང་ཟུར་བརྒྱད་པ་ལ་ལྕགས་སྒྲོག་དག་
དང་ཟུར་དྲུག་པ་རྨོངས་པ་ལ་སྦྲུལ་ལོ། །རྒྱུད་འདིར་སྦྲུལ་དང་ལྕགས་སྒྲོག་གོང་གི་གོ་
རིམ་ལས་བཟློག་པ་ནི་སྡེབ་སྦྱོར་གྱི་དབང་གིས་སོ། །ཐབ་ཁུང་གི་མཚན་མའི་ངེས་
པའོ། །དེ་ནས་ཐབ་ཀྱི་ཚད་གསུངས་པ་ཟླུམ་པོ་ནི་ཁྲུ་གཅིག་པ་དང་། གྲུ་བཞི་པ་ཁྲུ་
གཉིས་དང་། གཞུའི་རྣམ་པ་ཁྲུ་ཕྱེད་པ་དང་། ཟུར་ལྔ་པ་ནི་ཞི་ཐབ་དང་འདྲ་བར་
གཅིག་ནི་ཁྲུ་སྟེ་ཞེས་ཁྲུ་གཅིག་གོ། །དགུག་ཐབ་ཟུར་བདུན་པ་ནི་མཁའ་དུས་ཏེ་སོར་
བཞི་བཅུ་དང་། དབང་ཐབ་ཟུར་གསུམ་པ་སོར་མཁའ་མིག་སྟེ་ཉི་ཤུ་དང་། ཟུར་དྲུག་
པ་ནི་མཁའ་མེ་སྟེ་སོར་སུམ་ཅུ་དང་ཟུར་བརྒྱད་པ་ནི་སོར་མཁའ་དུས་ཞེས་དྲུག་ཅུ་ཐམ་
པ་དག་གི་ནི་སོར་དུ་འགྱུར་རོ། །ཐབ་དེ་ཐམས་ཅད་ཀྱི་རང་རང་གི་ཐད་ཀའི་ཚད་ཀྱི་
ཕྱེད་ཀྱི་ཡན་ལག་གམ་ཚད་ནི་ཟབས་ཡིན་པ་སོགས་གོང་འོག་རིམ་པར་སྦྱར་ལ།
དྲུག་གི་ཆ་ཤས་དང་། ཉི་མ་སྟེ་བཅུ་གཉིས་ཀྱི་ཆ་ཤས་དང་། ཡང་ཉི་མའི་ཆ་ཤས་དག་
གིས་རིམ་བཞིན་ཟབས་དང༌། ཁ་ཁྱེར་དང་། མཆུ་དང་། མཚན་མའི་ཕྲེང་བར་འགྱུར་
ཏེ། མཚན་མའི་ཕྲེང་བ་དེ་གང་དུ་བྱ་ཞེ་ན་ཁ་ཁྱེར་དག་གི་སྟེང་དུ་ལས་སོ་སོའི་རིགས་
ཀྱི་དབང་གིས་གོང་བཤད་པདྨ་ལ་སོགས་པའི་མཚན་མ་བརྒྱད་པོ་དེ་དག་ཕྱོགས་ཀུན་
ནས་འཁོར་བར་གནས་སོ། །ཁ་ཁྱེར་གྱི་ཕྱི་རོལ་དུ་ཡང་ཆུ་སྐྱེས་ཀྱི་འདབ་མ་རྣམས་
ཡོད་པར་མཛོད་ཅིག་ཀྱེ་མི་བདག་ཆུ་སྐྱེས་འདབ་མ་དེ་ནི་ཞི་རྒྱས་ཀྱི་ཐབ་ལ་བྱ་སྟེ་ཐབ་
4



དུས་འཁོར་དབང་ལེའི་འགྲེལ་པ།
གཞན་ལ་མིན་ཞིང་དེ་དག་གི་རྩིག་པའི་ཕྱི་རོལ་དུ་གཞན་བྱ་བ་འཆད་པར་འགྱུར་རོ། །
ཡང་ན་ལས་ནི་ཐམས་ཅད་ལ་ཡང་ཐབ་ཁུང་གི་དབུས་སུ་རྡོ་རྗེར་འགྱུར་ཏེ་རྡོ་རྗེའི་
མཚན་མ་བྲི་བ་ཁོ་ནར་བྱས་ཀྱང་རུང་ངོ༌། །ད་ནི་ས་ལ་ཕྱོགས་བཅུར་གདབ་པའི་ཕུར་
པ་དག་གི་དབྱེ་བ་བརྒྱད་གསུངས་ཏེ། གང་ཞེ་ན་ཞི་བ་ལ་ཤིང་ནྱ་གྲོ་དྷ་ཡི་ཕུར་པ་དང༌།
དེ་བཞིན་རྒྱས་པ་ལ་ཨ་ཤཱཏྨ་ཀ་དང་། གསད་པ་ལ་རུས་པ་དང་བསྐྲད་པ་ལྕགས་དང༌།
དབང་ལ་སེང་ལྡེང་ལས་སྐྱེས་པའམ་བྱས་པ་དང་། དགུག་པ་ལ་ཤིང་ཙུ་ཏཱ་ལས་སྐྱེས་
པ་དང་། རེངས་པ་ལ་བིལ་བ་ལས་སྐྱེས་པ་དང་། རྨོངས་པ་ལ་ཤིང་ཨ་རྐུ་ལས་སྐྱེས་
པ་དང་བརྒྱད་དོ། །ལས་ཐམས་ཅད་པ་ལ་ཨུ་དུམྱུར་ལས་སྐྱེས་པའི་ཕུར་པའོ། །དེ་ནས་
བུམ་པ་གསུངས་ཏེ། ལས་ཀྱི་ཁྱད་པར་གྱི་ཕུར་པ་སོ་སོར་བཤད་པ་དེ་བཞིན་དུ་ཞི་བ་
ལ་ཤེལ་གྱི་བུམ་པ་དང་ནི། རྒྱས་པ་ལ་དངུལ་མཆོག་གི་རང་བཞིན་གྱི་བུམ་པ་དང་།
བསད་པ་ལ་དཔལ་ལྡན་ཐོད་པ་སྟེ་མིའི་ཐོད་པ་དག་དང་། བསྐྲད་པ་དང་། དབྱེ་བ་ལ་
ལྕགས་ཀྱི་བུམ་པ་དང་། དགུག་པ་ལ་ཟངས་ཞེས་བྱ་བ་དང༌། དབང་ལ་གསེར་གྱི་
བུམ་པ་དང་། རབ་གསལ་ངེས་པར་རྨོངས་པ་ལ་ཤིང་ལས་སྐྱེས་པའི་བུམ་པ་དང་།
རེངས་པ་ལ་ས་ཡི་རང་བཞིན་གྱི་བུམ་པ་ཡིན་ནོ། །ཞི་རྒྱས་ཀྱི་བུམ་པ་དེ་དག་གི་ཚད་
ནི་བུམ་པའི་ལྟོ་བཟླུམ་པོ་ནི་ཐད་ཀར་བརྒྱད་གཉིས་སོར་དུ་བརྗོད་དེ་སོར་བཅུ་དྲུག་
ཡིན་པས་དབུས་སྦོམ་པ་དེའི་མཐའ་བསྐོར་སུམ་འགྱུར་རོ། །གཉིས་ཀྱིས་བསྒྱུར་བའི་
བཅུ་ཡིས་དཔངས་ཞེས་པ་བུམ་པའི་ལྟོ་བའི་འོག་ནས་སྟེང་གི་ཁའི་བར་གྱི་དཔངས་
ཚད་སོར་ཉི་ཤུ་ཡོད་པ་དང༌། སོར་གཉིས་དག་གིས་མཆུ་ཕྱོགས་ཀུན་ཏུ་འཕྱང་བའི་
ཞིང་སོར་གཉིས་སོ། །ཁའི་བུག་པའི་མཚམས་ནས་མར་སོར་དྲུག་གི་དཔངས་ཚད་
ཅན་གྱི་མགྲིན་པ་ཕྲ་བའོ། །སོར་བརྒྱད་པ་སྟེ་ཞེས་པ་སྟེང་གི་མཆུའི་མཐའ་ནས་
མཐར་ཐད་ཀར་སོར་བརྒྱད་ཡོད་པས་སོར་བརྒྱད་ཆ་གསུམ་དུ་བྱས་པའི་ཆ་གཉིས་ནི་
s



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
དབུས་ཀྱི་མགྲིན་པའི་བུ་གའོ། །ལྷག་མ་ཆ་གཅིག་ནི་མཆུ་ཕན་ཚུན་གྱི་ཞེང་ངོ༌། །དེ་
ལྟར་ཚད་དང་ལྡན་ཞིང་རི་བོང་འཛིན་པ་ལྟར་དཀར་བའི་བུམ་པ་ནི་ཞི་རྒྱས་ཀྱི་ལས་
དག་ལའོ། །ཚད་དང་ཁ་དོག་འདི་དབང་སོགས་ལས་གཞན་གྱི་བུམ་པ་ལ་ནི་མིན་ནོ། །
གལ་ཏེ་ཞི་རྒྱས་ལ་ཤེལ་དང་དངུལ་གྱི་བུམ་པ་དག་མེད་ན་སའི་རང་བཞིན་གྱི་བུམ་པ་
ནག་པོ་མིན་པ་དང་རྩ་བ་སྟེ་ཞབས་གདན་མེད་པ་རྣམས་འབྲས་སཱ་ལི་བཏགས་པའམ་
ཙནྡན་གྱིས་བྱུགས་ནས་དཀར་པོར་བྱའོ། །དེ་བཞིན་རྩ་བའི་རྒྱུད་ལས་གསུངས་པ།
བསད་པ་ལ་མི་ཐོད་དུར་ཁྲོད་ཀྱི་སོལ་བའི་ཕྱེ་མ་དང་མིའི་ཞག་གིས་བྱུགས་ཏེ་ནག་
པོར་བྱའོ། །བསྐྱེད་པ་དང་དབྱེ་བ་ལ་བུམ་པ་མགྲིན་པ་རིང་པོ་སོར་བརྒྱད་པ་འཁྱོག་པོ་
ལུས་ཕྲ་བ་ཟླུམ་པོ་སོར་བཅུ་གཉིས་པ་སྲིད་དུ་སོར་ཉེར་བཞི་དང་། མཆུ་སོར་གཅིག །
ཁ་སོར་དྲུག་པའོ། །དབང་དང་དགུག་པ་འཇིག་རྟེན་ཐ་སྙད་ཀྱིས་བཟོ་བོས་ཇི་ལྟར་
བྱས་པའོ། །རེངས་བ་ལ་སྦོམ་ཐུང་སྟེ་དཔངས་ཟླུམ་པོ་དང་འདྲ་བར་སོར་བཅུ་དྲུག་པ།
མགྲིན་པ་སོར་བཞི། ཁ་སོར་དྲུག །མཆུ་མཐུག་པོ་སོར་གཉིས་པའོ། །ལས་ཐམས་
ཅད་པར་ཞི་སོགས་དབང་སོགས་ཀྱི་ལས་ལ་གསུང་པ་རྣམས་བཟུང་བར་བྱའོ། །དེ་
ནས་ཞི་བ་ལ་སོགས་པའི་དུས་གསུངས་པ། སྔ་དྲོ་ཡི་ཐུན་ཚོད་ནས་ནི་བཟུང་སྟེ་ཉིན་
མཚན་གྱི་ཐུན་བརྒྱད་བྱས་པའི་ཐུན་བརྒྱད་པོ་རྣམས་ཉིན་ཞག་སོ་སོའི་དུས་སུ་ཞི་དང་
རྒྱས་པ་སོགས་ལ་འགྱུར་ཞེས་པ་ཐུན་དང་པོ་ལ་ཞི་བ། གཉིས་པར་རྒྱས་པ། གསུམ་
པར་བསད་པ། བཞི་པར་བསྐྲད་པ། ལྔ་པར་དབང་། དྲུག་པར་དགུག་པ། བདུན་པར་
རྨོངས་པ། བརྒྱད་པར་རེངས་པ་བྱའོ་ཞེས་པ་ཐུན་མཚམས་ཀྱི་ངེས་པ་སྟེ་སྦྱིན་སྲེག་
འབའ་ཞིག་ཏུ་མ་ཟད་ལས་སྒྲུབ་པ་ཐམས་ཅད་ལ་ཡང་དུས་དེ་ཡིན་ནོ། །དེ་བཞིན་ཐུན་
མཚམས་དེ་ཡི་ཐུན་ཕྱེད་དུག་ལ་ཉིན་དང་མཚན་མོའི་དུས་སུ་ལས་བརྒྱད་དག་ནི་
རབ་ཏུ་བྱ་བ་ཡིན་ཏེ་ཉིན་གྱི་སྔ་དྲོའི་ཐུན་ཕྱེད་སྔ་མ་ལ་ཞི་བ་དང་། ཕྱེད་ཕྱི་མ་ལ་རྒྱུས་
s



རྒྱུ
དུས་འཁོར་དབང་ལེའི་འགྲེལ་པ།
པ་དང་། དེ་བཞིན་མཚན་མོའི་ཐུན་ཕྱེད་སྔ་མ་ལ་ཞི་བ་དང་། ཕྱེད་ཕྱི་མ་ལ་རྒྱས་པ་བྱ་
བ་སོགས་སྟེ། འདིར་ཐུན་མཚམས་དང་། ཐུན་ཕྱེད་གཉིས་གསུངས་པ་ནི། འཆད་
འགྱུར་འདུག་སྟངས་བཅིངས་ནས་ཐུན་ཚོད་གཅིག་གི་བར་དུ་སྦྱིན་སྲེག་བྱེད་པར་མ་
ནུས་ན་དེའི་ཐུན་ཕྱེད་གཅིག་སྦྱིན་སྲེག་བྱས་ནས་ལས་བསྒྲུབ་པར་བྱ་ཞེས་ཤེས་པའི་
ཆེད་དུ་གཉིས་ཀ་གསུངས་སོ། །ཉི་མ་གུང་དང་མཚན་ཕྱེད་དག་ནི་ཉིན་དང་མཚན་
མོའི་དུས་སུ་ཞི་བ་དག་ལ་སྦྱང་བར་བྱ་སྟེ་དེ་དག་གདུག་པའི་དུས་ཡིན་པས་ཞི་རྒྱས་
ཀྱི་ལས་ལ་སྤང་དགོས་སོ། །གཞན་ཡང་འཆར་བའི་དུས་སྦྱོར་ལ་མིག་དམར་སྤེན་པ་
དུས་མེ་སྟེ་གདུག་པའི་གཟའ་རྣམས་གནས་པ་དག་ནི་འཆི་བའི་འཇིགས་པར་བྱེད་པ་
དེ་བཞིན་ཉིད་དུ་འཇིག་རྟེན་ན་རབ་ཏུ་གྲུགས་པ་ཡིན་པས་དེ་དག་ལ་ཞི་རྒྱས་ཀྱི་ལས་
མི་བྱ་ཞིང་། གུང་གཉིས་དང་གདུག་པའི་དུས་སྦྱོར་དེ་དག་དྲག་པོའི་ལས་ལ་གཟུང་བྱ་
ཡིན་ནོ། །དེ་ནས་ཞི་སོགས་ཀྱི་ཡམ་ཤིང་གསུངས་པ། འོ་མ་དང་བཅས་པའི་ཤིང་གི་
ཡམ་ཤིང་མདའ་བརྒྱ་སྟེ་ལྔ་བརྒྱ་ནི་ཞི་དང་རྒྱས་པ་དག་ལ་ཡིན་ཏེ། འོ་མ་ཅན་གྱི་ཤིང་
ལྔ་ནི། ཨུ་དུམཱར་དང་། ཨ་ཤཱཏྲི་དང་། ནྱ་གྲོ་དྷ་དང་། བརྐོ་ཊི་དང་། མདྷུ་བྲྀཀྵ་ལྔ་སྟེ་
ཤིང་འདི་དག་རྒྱ་གར་ན་ཡོངས་སུ་གྲགས་པའོ། །མ་རླུ་བྲི་ཀཱ་མངར་ཤིང་ཞེས་པ་འདི་
ཤོང་པས་རྒུན་འབྲུམ་ཤིང་ཟེར་ཡང་། རྒུན་འབྲུམ་མིན་ཏེ་མེ་ཏོག་སེར་པོ་རོ་མངར་བ་
ཡོད་པའི་ཤིང་མ་ཧཱ་བོ་དྷི་ན་མང་པོ་ཡོད་པར་བཤད། སྤྱིར་ཟ་ཤིང་དང་རོ་མངར་པའི་
ཤིང་དུ་མ་ཡོད་པར་འདུག །གསད་པ་ལ་ནི་མི་ཡི་རུས་པ་མཐེའུ་ཆུང་གི་དབྱིངས་སུ་
བྱས་པ་ལྔ་བརྒྱའི་གྲངས་སོ། །དབྱེ་བ་དང་བསྐྲད་པ་ལ་ནི་བྱ་རོག་གི་མཇུག་མ་དག་
གི་སྒྲོ་ལྔ་བརྒྱའོ། །དབང་ལ་སེང་ལྡིང་ལས་སྐྱེས་པའི་ཡམ་ཤིང་དང་
། དགུག་པ་ལ་
ཀེང་ཤུ་ཀ་ཏེ་ཅི་ནེ་ཙོ་ཞེས་པ་ནེ་ཙོའི་མཆུ་ལྟར་དམར་བའི་མཚན་མ་ལྡན་པ་ལཱ་ཤའི་
ཤིང་ནི་རྒྱ་སྐྱེགས་ཀྱི་ཤིང་ངོ་། །དེ་ལྟར་ཤིང་དེ་གཉིས་དགུག་པ་དང་དབང་ལའོ། །དེ་



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
བཞིན་དུ་བིལ་ཝ་ཡི་ཤིང་དང་། སྨྱོ་བྱེད་དྷ་དུ་རའི་ཤིང་དག་ནི་ཚད་ཁྲུ་ཕྱེད་པ་སོར་
བཅུ་གཉིས་པ་དང་། མདའ་བརྒྱའི་གྲུངས་རྣམས་
་རིམ་བཞིན་རེངས་པ་དང་ནི་རྨོངས་
པ་དག་ལ་སྟེ། ཁྲུ་ཕྱེད་དང་མདའ་བརྒྱའི་གྲངས་ནི་གཞན་དག་ལའང་ཤེས་པར་བྱ་
ཞིང་། སྦོམ་ཕྲ་ནི་མཐེའུ་ཆུང་ནས་མཐེ་བོའི་བར་གྱི་ཚད་གང་རུང་སྟེ། ཚད་ལས་ལྷག་
པའམ་དམན་པ་གཟུང་བར་མི་བྱ་བ་ཡམ་ཤིང་གི་ངེས་པའོ། །དེ་ནས་སྦྱིན་སྲེག་གི་
སྲེག་རྫས་རྣམས་གསུང་པ། འདིར་ཞི་བ་ལ་བ་ཡི་འོ་མ་དང་དུར་བས་སྦྱིན་སྲེག་བྱ་བ་
དེ་བཞིན་འདི་དང་འོག་གི་རྫས་སྦྲགས་ཏེ་ཤེས་པར་བྱ་བ་ལ་རྒྱས་པར་མར་དང་།
བསད་པར་ཁྲུག་དང་། བསྐྲད་པ་དབྱེ་བ་ལ་མིའི་ཞག་དང་། དབང་ལ་ལུས་ཀྱི་རྡུལ་
དང་། དགུག་པ་ལ་རྡོ་རྗེའི་ཆུ་གཅིན་དང་།
རེངས་པ་ལ་མཆིལ་མ་དང་།
རྨོངས་ལ་..
ཆང་རྣམ་བསྲེག་པར་བྱ་སྟེ་གཤེར་བའི་རྫས་འདི་དག་གིས་སྲེག་རྫས་རྣམས་སྦག་པར
བྱའོ། །གང་དང་གང་ལ་སྡུག་པར་བྱ་ཞེ་ན། ཞི་བ་ལ་དཱར་བ་དང་། རྒྱས་པ་ལ་འབྲུ་སྣ་
ལྔ་བུམ་རྫས་ཀྱི་སྐབས་སུ་འཆད་པ་ལྟར་དང༌། བསད་པ་ལ་ཤ་དང་དུག་ལྷན་ཅིག་པ་
དང་བཅས་པ་དག་དང་། དེ་བཞིན་བསྐྲད་པ་དང་དབྱེ་བ་ལ་སྐྱེ་
སྟེ་ཚེ་སྟེ་སྐེ་ཚེ་དང་།
ལན་ཚྭ་ལྷན་ཅིག་པ་དང་། དབང་ལ་ཀར་བཱ་རའི་མེ་ཏོག་དམར་པོ་ལ་སོགས་པ་དང་
བཅས་པ་སྟེ། ཀ་ར་བཱ་རའི་མེ་ཏོག་ནི་རྒྱ་བལ་ན་རྟ་བོང་གི་རྡོ་གསོད་པར་བྱེད་པ་
རིགས་དཀར་དམར་གཉིས་ལས་དམར་པོ་ཡིན་ལ་བོད་དུ་དེའི་ཚབ་རེ་ལྕགས་པ་
དཀར་ནག་གཉིས་ལས་ནག་པོ་དེ་ཡི་མེ་ཏོག་དམར་པོའོ་ཞེས་སྔ་མ་དག་གིས་བཞེད།
དགུག་པ་ལ་བིལ་བ་ཡི་འདབ་མའམ། དེའི་འབྲས་བུའི་འབྲུ་དང་། རེངས་པ་ལྷ་ལ་
ཕུལ་བའི་མེ་ཏོག་རྙིངས་པའི་ཕྲེང་བ་དང་ནི། རྨོངས་པ་གསེར་བཟང་གི་མེ་ཏོག་ཞེས་
ཤིང་དྨ་དུ་རའི་མེ་ཏོག་རྣམས་གོང་གི་གཤེར་རྫས་དང་ལྷན་ཅིག་པ་ཉིད་དེ་དེ་ལྟར་ཞི་
བ་ལ་སོགས་པ་ལས་རྣམས་ལའོ། །ཞེས་པ་སྲེག་རྫས་ཀྱི་ངེས་པའོ། །དེ་ནས་སློབ་
8



དུས་འཁོར་དབང་ལེའི་འགྲེལ་པ།
༡
དཔོན་གྱི་གདན་གང་དུ་བྱ་བའི་ཕྱོགས་ཆ་གསུངས་པ། ཞི་བ་ལ་ཐབ་དེའི་གཤིན་རྗེ་སྟེ།
ལྷོ་ཡི་ཕྱོགས་སུ་གདན་འཆད་འགྱུར་ལྟར་བྱའོ། །ལྷོར་གདན་བྱས་ན་ཁ་བྱང་དུ་ལྟ་བ་
སོགས་གཞན་ཀུན་ལ་དེ་ལྟར་ཤེས་པར་བྱའོ། །རྒྱས་པར་བདེན་བྲལ་གྱི་ཟུར་དུ་དང༌།
བསད་པ་ལ་ཆུར་བྱ་སྟེ་དེ་དང་བཅས་པ་དང་། བསྐྲད་དབྱེ་ལ་རླུང་གི་ཕྱོགས་དང་།
དབང་ལ་གནོད་སྦྱིན་དང་། དགུག་པ་ལ་དབང་ལྡན་ནམ་དྲག་པོ་ཡི་ཕྱོགས་སུ་དང་།
རྨོངས་པ་ལ་དབང་པོ་སྟེ་ཤར་དག་དང་། རེངས་པ་ལ་མེ་རུ་ནི། སློབ་དཔོན་དག་གི་
གདན་དུ་འགྱུར་ཏེ་ཀྱེ་མི་ཡི་བདག་པོ་ཞི་བ་ལ་སོགས་པའི་ལས་རྣམས་དག་ལ་སྦྱིན་
བསྲེག་བྱ་བའི་དུས་སུའོ། །དེ་ནས་རྡུལ་ཚོན་གྱི་ཆོ་ག་གསུངས་པ། འདིར་རྡུལ་ཚོན་ནི་
ཞི་བ་སོགས་ལས་གཉིས་རེ་དག་ལ་ཚོན་མདོག་གཅིག་འགྱུར་ཏེ། ཐབ་ཁུང་རྣམས་
དང་དཀྱིལ་འཁོར་གྱི་དབུས་སུ་གཙོ་བོའི་པདྨ་ལ་ཡང་རྡུལ་ཚོན་ནི་ཞི་རྒྱས་ལ་དཀར་
པོ་གདབ་བོ། །བསད་བསྐྲད་ལ་ནག་པོ། དབང་དགུག་ལ་ཉི་མ་སྟེ་དམར་པོ་དང༌།
རྨོངས་རེངས་ལ་སེར་པོའོ། །ལས་ཐམ
ཐམས་ཅད་པ་ལ་ལྗང་གུ་སྟེ་དེ་ཡང་དཀར་ནག་
དམར་སེར་བཞི་དང་བཅས་པའོ་ཞེས་པ་ལ་དཀར་ནག་བསྲེས་པའི་སྔོན་པོ་དང་།
དམར་སེར་བསྲེས་པའི་གསེར་མདོག་དང་། དེ་འདྲའི་སྔོན་པོ་དང་གསེར་མདོག་
བསྲེས་པའི་ལྗང་གུ་ཡིན་པས་སོ་ཞེས་ཆོས་རྗེ་བུ་སྟོན་གསུངས་པ་ལྟར་འཐད། ཁ་ཅིག་
མདོག་བཞི་ག་བྱ་བར་ཡང་གསུངས་ཁ་ཅིག་ཞི་རྒྱས་དཀར་སོགས་སོ་སོར་བཤད་
པའང་སྣང་ངོ༌། །དེ་བཞིན་ཐབ་ཁུང་རྣམས་དང་དཀྱིལ་འཁོར་གྱི་ཡང་ཕྱི་རོལ་ཏུ་ནི།
སངས་རྒྱས་ཀྱི་དབྱེ་བའམ་བཅོམ་ལྡན་འདས་གཙོ་བོའི་ཞལ་གྱི་དབྱེ་བས། ལྷ་དང་
གཤིན་རྗེ་ཆུ་དང་བྱང་རྣམས་དག་ཏུ་རྡུལ་ཚོན་གྱིས་ཡང་ནག་དམར་སེར་དཀར་དུ་
གདབ་པར་བྱའོ། །ཐུབ་ཁུང་དག་གམ་དཀྱིལ་འཁོར་ལ་ནི་གཙོ་བོའི་ཞལ་གྱི་རིགས་
ཀྱི་དབང་གིས་ཕྱོགས་རྣམས་སུ་ཡང་ཚོན་ནི་དེ་ལྟར་གདབ་པར་འགྱུར་རོ། །ཞེས་པ་
s



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
རྡུལ་ཚོན་གདབ་པའི་ངེས་པའོ། །དེ་བཞིན་དུ་འཆད་པར་འགྱུར་བའི་རིམ་པས། ཕུར་
བུ་དགོད་པ་ལ་སོགས་པ་དང་། བསང་གཏོར་ལ་སོགས་པ་བྱ་བ་དང་། རང་གི་སྙིང་
གའི་རྡོ་རྗེ་རྩེ་ལྔ་དག་ལས་ཡེ་ཤེས་ཀྱི་མེ་ལྕེ་རྣམས་སྤྲོ་བ་དག་བྱའོ་ཞེས་པ་ནི་ངེས་
པའོ། གཞན་ཡང་མཆོད་ཡོན་གྱི་སྣོད་ནི་ཤེལ་གྱི་སྣོད་ཁམ་ཕོར་གྱི་རྣམ་པ་སྟེ། ཀ་ཙོ་
ལི་ཁམོ་ཕོར་གྱི་མིང་ངམ། འགྱུར་མངས་དང་ཙ་མིས་སྐྱོག་ཞེས་དང་རྭས་དངུལ་ཕོར་
གྱི་རྣམ་པ་ཞེས་ཟེར། དེ་ལྟར་ཤེལ་ལ་སོགས་པའི་སྒྲས་བསད་པ་སོགས་ཀྱི་མཆོད་
ཡོན་གྱི་སྣོད་བཟུང་པའོ། །དེ་ལྟར་ཤེལ་ལ་སོགས་པའི་མཆོད་ཡོན་གྱི་སྣོད་ལ་ལྟེ་བ་
དང་བཅས་པའི་པདྨ་ནོར་གྱི་འདབ་མ་ཞེས་བརྒྱུད་པའི་བདག་ཉིད་ཅན། ཐམས་ཅད་
ཀྱི་ཚད་ནི་རྒྱུར་མཐེ་བོའམ་སོར་དུག་ནི་བཅུ་གཉིས་ཀྱི་ཚད་ཀྱང་བྱའོ་ཞེས་ལྟེ་བ་ལ་
སོར་བཞི་དང་འདབ་མ་རྣམས་སོར་བཞི་སྟེ་དེ་ལྟར་བཅུ་གཉིས་སོ། །དེ་བཞིན་རྒྱས་
པར་དངུལ་དང་། བསད་པར་ཐོད་པ། བསྐྲད་དབྱེ་ལ་ལྕགས། དབང་ལ་གསེར།
དགུག་པ་ལ
རྨོངས་པ་ལ་ཤིང་། རེངས་པ་ལ་ས་ཡི་སྣོད་རྣམས་མཆོད་ཡོན་གྱི་
སྣོད་བྱ་ཞིང་མཆོད་ཡོན་བཤམས་ནས་སྒྲུབ་པར་བྱའོ། །དེ་བཞིན་དུ་སྲེག་བླུག་བྱ་བའི་
དགང་གཟར་ནི་ཁྲུ་གང་ཙམ་གྱི་ཡུ་བའི་རྩེ་མོར་སྙིམ་པའི་རྣམ་པའམ་སྙིམ་པའི་ཚད་
ཀྱིས་གྲུ་བཞི་པའི་སྣོད་དེ་སོར་མོ་གཅིག་གི་དཔངས་ཅན་ནོ། །ཕྱི་རོལ་འཁོར་ཡུག་ཏུ་
མཆུ་སོར་གཅིག་ཕྱིར་བསྐྱེད་པ་ནང་མཉམ་པའི་གཞི་ལ་པད་འདབ་ཀྱི་རྣམ་པའི་རྩེ་མོ་
ལ་མཆུའི་ནང་གི་ངོས་ཡོད་པ། ཕྱི་རོལ་དུ་རྡོ་རྗེ་རྩེ་ལྔའི་རྣམ་པའི་རྩེ་མོ་ལ་ལུས་ལ་གཅི་
བ་དང་ཁུ་བའི་རྒྱུན་འབྱུང་བ་བཞིན་དུ་མར་གྱི་རྒྱུན་འབྱུང་བའི་བུ་ག་ཡོད་པའོ། ཁྲུ་གང་
ཙམ་གྱི་ཡུ་བ་ནི་རྩ་རྒྱུད་ལས་སྙིང་གའི་པདྨ་ནས་རྡོ་རྗེའི་བར་གྱི་ཚད་ཀྱི་ངེས་པའོ། །དེ་
བཞིན་བླུག་གཟར་གྱི་ཡུ་བའི་རྩེ་མོར་ཁྱོར་བ་ཡི་ཚད་དམ་རྣམ་པའི་བདག་ཉིད་ཅན་
དག་ཀྱང་སྟེ། མཛོད་སྤུ་ནས་སྙིང་གའི་བར་གྱི་ཚད་སོར་མོ་ཉི་ཤུ་ཞེས་ཕྱེད་ཉི་ཤུའོ། །
པ་ཟངས།
རེ
30



དུས་འཁོར་དབང་ལེའི་འགྲེལ་པ།
:
ཁའི་རྒྱ་ལ་ལག་མཐིལ་གྱི་ཚད་ཀྱི་པདྨ་སོར་དྲུག་པ་བླུག་གཟར་གྱི་ཡུ་བ་ལག་པས་
བཟུང་བའི་གནས་སུ་རྡོ་རྗེ་རྩེ་ལྔས་མཚན་པའོ། །དགང་གཟར་བླུག་གཟར་དེ་གཉིས་
ནི་བསྲེག་བླུགས་ཀྱི་སྒོ་ནས་སྦྱིན་སྲེག་བྱ་བ་དག་ལའོ། །དེ་ནས་ཐབ་ཁུང་གི་མེ་ལྷ་
དང་དཀྱིལ་འཁོར་གྱི་གཙོ་བོའི་ལྷའི་ཁ་དོག་དང་རྣམ་པ་གསུངས་པ། ཞི་བ་ལ་ལྷ་
རྣམས་ཞི་བ་ཡི་ཚུལ་ཅན་ཁ་དོག་དཀར་པོ་དང་། བསད་བསྤྲད་སོགས་ལ་དྲག་པོ་ཡི་
རྣམ་པ་དང་མདོག་ནག་པོའོ། །དབང་དང་དགུག་པ་ཁ་དོག་དམར་པོ་ཆགས་པ་དང་
བཅས་པར་འགྱུར་ཏེ། དེ་ལྟར་རིགས་ཀྱི་དབང་གིས་རེངས་པ་དང་། རྨོངས་པ་དག་
ལ་ལྟ་ནི་རེངས་པ་དག་གི་སྐུ་ཞེས་ཁེངས་པའི་རྣམ་པས་རེངས་པའམ་འགྱིང་པ་ལྟ་
བུའི་རྣམ་པ་ཅན་ནོ། །ལས་ཐམས་ཅད་པ་ལ་ལྗང་གུ་ཅུང་ཟད་བཞད་ཅིང་ཆགས་པའི་
སྐུ་སྟེ་ལྷའི་ངེས་པའོ། །སྦྱིན་སྲེག་གི་སྐབས་དེ་བཞིན་དུ་ལས་གཉིས་དེ་དག་ལ་རབ་ཏུ་
གསལ་ཞིང་ངེས་པར་དཀྱིལ་འཁོར་ལ་ཡང་ལས་སོ་སོར་ཉམས་དང་ཁ་དོག་དེ་ལྟ་བུ་
ཅན་ནི་ལྷག་པའི་ལྷར་འགྱུར་རོ། །དེ་ནས་རྡུལ་ཚོན་གྱི་རྣམ་པར་དག་པ་གསུངས་པ།
འདིར་མདོག་རྣམ་པ་ལྟ་ནི་རྒྱལ་བའི་དབང་པོ་རྡོ་རྗེ་སེམས་དཔའ་ཡེ་ཤེས་ལྔ་ཡིས་
བདག་ཉིད་དེ། དེའི་ཡེ་ཤེས་ཀྱི་འོད་ཟེར་ལྔ་འཕྲོས་པས། གང་གི་ཕྱིར་རྣམ་གསུམ་
སྲིད་པ་ལ་གནས་པའི་ཕུང་པོ་ལྔ་དང་། ཁམས་ལྔ་དང་སོགས་ཀྱི་ཞེས་པའི་སྐྱེ་མཆེད་
ཁམས་ལྔས་བསྡུས་པ་རྣམས་སྒྲིབ་བྲལ་དུ་གྱུར་པའི་དབྱེ་བ་ཡིས་ཏེ། རྒྱུ་མཚན་དེ་
ལས་ཀྱང་ནི་ལྷ་རྣམས་ཀྱི་དཀྱིལ་འཁོར་དག་ལ་རྡུལ་ཚོན་ཁ་དོག་རྣམ་པ་ལྟ་རུ་འགྱུར་
བ་ཡིན་ནོ། །ཐིག་སྐུད་ཀྱི་མཚན་ཉིད་གསུང་
ངས་པ་ཐིག་སྐུད་ནི་རིང་ཐུང་སློབ་དཔོན་གྱི་
ཁྲུ་ནི་བརྒྱད་པར་འགྱུར་ཏེ་ཞེས་པ་དཀྱིལ་འཁོར་ཁྲུ་བཞི་བའི་དབང་དུ་བྱས་ནས་
དཀྱིལ་འཁོར་གྱི་ཉིས་འགྱུར་རོ། །ཡང་ན་བཞི་འགྱུར་ཁྲུ་བཅུ་དྲུག་བྱ་བ་ནི་དཀྱིལ་
འཁོར་ཁྲུ་བརྒྱད་པའི་དབང་གིས་སོ། །དེ་བཞིན་དུ་དཀྱིལ་འཁོར་ཁྲུ་གཅིག་ནས་སྟོང་
i



ལས་བ
མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
གི་བར་གང་བྱེད་དེའི་ཉིས་འགྱུར་གྱི་ཐིག་སྐུད་བྱའོ། །དེ་ཡང་དང་པོའི་སངས་རྒྱས་
དཀྱིལ་འཁོར་གསུམ་གསུངས་པའི་ཐུགས་རྡོ་རྗེ་གཙོ་བོར་བྱས་པའི་ཐུགས་
དཀྱིལ་ཁྲུ་བཅུ་གཉིས་པ་དང་། གསུང་རྡོ་རྗེ་གཙོར་བྱས་གསུང་དཀྱིལ་བཅུ་དྲུག་པ།
སྐུ་རྡོ་རྗེ་གཙོར་བྱས་སྐུ་དཀྱིལ་ཁྲུ་ཉི་ཤུ་པར་གསུངས་པ་ལྟར་ན་ཐིག་སྐུད་དེ་དག་གི་
ཉིས་འགྱུར་རོ། །སྐུ་གསུང་ཐུགས་ཡོངས་རྫོགས་བསྡུས་རྒྱུད་ལས་གསུངས་པ་འདི་ནི་
ཡེ་ཤེས་རྡོ་རྗེ་གཙོ་བོར་བྱས་པའི་སྐུ་གསུང་ཡོངས་རྫོགས་ཀྱི་དཀྱིལ་འཁོར་ཡིན་པས་
འདིའི་ཐུགས་དཀྱིལ་དང་ཐུགས་རྡོ་རྗེ་གཙོ་བོ་བྱས་པའི་དཀྱིལ་འཁོར་གཉིས་མི་འདྲའོ་
ཞེས་བླ་མ་རྣམས་གསུངས། ཁྲུ་སྟོང་ལ་ཐིག་སྐུད་ཉིས་སྟོང་གིས་ཐིག་གདབ་པ་བརྗོད་
པ་མེད་དེ་མི་སྲིད་པ་ཤིན་ཏུ་རྨད་དུ་བྱུང་བའི་ཕྱིར་རོ་ཞེས་གསུངས། ཐིག་སྐུད་དེ་ནི་
སྲད་བུ་དུ་མ་སུམ་བསྒྲིལ་ཞེས་པ་སྣལ་མ་དུ་མའམ་སྤུ་དུ་མ་བསྒྲིལ་བའི་དོན་ཡིན་ལ།
གཞོན་ནུ་མ་མ་ཉམས་པས་བཀལ་བའི་སྲད་བུ་སུམ་བསྒྲིལ་དུ་བྱ་བ་ཡིན་ཏེ། སུམ་
བསྒྲིལ་བྱས་པ་དེའི་ཕྲ་སྦོམ་ནི་སློབ་དཔོན་གྱི་ནི་ལག་པའི་མཐེ་བོའི་ནས་གཅིག་གིས་
སྦོམས་སུ་འགྱུར་བ་ཞེས་པ་མཐེ་བོའི་ཚིགས་ཀྱི་བརྒྱད་ཆའི་ནས་ཀྱི་ཚད་ཀྱིས་སོ། །
སུམ་སྒྲིལ་གྱི་དོན་ནི་ལུས་ངག་ཡིད་རྣམ་པ་གསུམ་གྱི་ལམ་ན་གནས་པ་ཞེས་པ་རྩ་
གསུམ་གྱི་ལམ་ན་གནས་པའི་རླུང་དྷུ་ཏཱིར་གཅིག་ཏུ་འདྲེས་པར་གྱུར་པའི་དག་པ་
མཚོན་བྱེད་ཐིག་སྐུད་གཅིག་སྟེ། གཞན་པ་སྒོའི་ཉི་ཤུ་ཆ་སོགས་སུ་རྣམ་པ་ཀུན་ཏུ་ངེས་
པ་ནི་མ་ཡིན་ནོ། །དེ་ཡང་རྒྱུད་གཞན་ལས་ཐིག་སྐུད་སྦོམས་སུ་སྒོའི་ཉི་ཤུ་ཆ་དང་།
རིང་བ་དཀྱིལ་འཁོར་ལས་ཉིས་འགྱུར་ཡིན་པར་བཤད་ལ་འདིར་སྦོམས་སུ་ནས་ཙམ་
དང་རིང་བ་ཁྲུ་བརྒྱད་དུ་བཤད་པ་མི་འགལ་ལམ་ཞེ་ན་མི་འགལ་ཏེ། འདི་མི་རྣམས་ཀྱི་
ལུས་ཐུན་མོང་ཁྲུ་བཞི་ལ་ལུས་ལས་ཉིས་འགྱུར་ཁྲུ་བརྒྱད་ཀྱི་ཐིག་སྐུད་གཙོ་བོར་
གསུངས་ཤིང༌། རྒྱུད་གཞན་ལས་གསུངས་པའང་དཀྱིལ་འཁོར་ཁྲུ་གང་བ་སོགས་དེ་
3



ང
དུས་འཁོར་དབང་ལེའི་འགྲེལ་པ།
དང་ཆ་འདྲའི་དཀྱིལ་འཁོར་ཅི་རིགས་ཀྱི་དབང་དུ་མཛད་ཀྱི་རྣམ་པ་ཀུན་དུ་དཀྱིལ་
འཁོར་ཀྱི་སྒོའི་ཉི་ཤུ་ཆ་ཡི་སྦོམས་དང༌། ཉིས་འགྱུར་གྱི་རིང་ཚད་ཅན་ཡིན་པའི་ངེས་
པར་བཤད་པ་མིན་ཏེ། ཡིན་ན་ཁྲུ་སྟོང་གི་དཀྱིལ་འཁོར་ལ་འཁོར་ལོའི་བརྒྱད་ཆའི་སྒོ་
ཁྲུ་བརྒྱ་ཉེར་ལྔ་ཡོད་ལ། དེའི་ཉི་ཤུ་ཆ་སོར་དྲུག་ལྷག་པའི་ཁྲུ་དྲུག་ཡོད་པ་དེ་ཡི་སྦོམས་
ཅན་གྱི་ཐིག་སྐུད་ཁྲུ་ཉིས་སྟོང་པ་དེས་སློབ་དཔོན་སུ་ཞིག་གིས་དཀྱིལ་འཁོར་ལ་ཐིག་
འདེབས་པར་འགྱུར་ཏེ་དེ་ནི་མི་རིགས་སོ། །དེས་ན་ཁྲུ་སྟོང་གི་དཀྱིལ་འཁོར་བྱེད་ན།
དང་པོ་སྙིང་པོའི་འཁོར་ལོའི་རྩིབས་ཐིག་བཏབ་ནས། དེ་ལ་ཕྱི་རིམ་དུ་འཕྲོ་མཐུད་དེ་
ཡོངས་སུ་རྫོགས་པར་བྱ་བ་ལས་རྣམ་པ་གཞན་དུ་དཀྱིལ་འཁོར་ཆུང་ངུ་རྣམས་ལ་
བཞིན་དུ་ཅིག་ཆར་ཐིག་གདབ་པ་མ་ཡིན་ནོ། །ཐིག་སྐུད་ཀྱི་ཆོ་གའི་ངེས་པའོ། །དེ་
ནས་ཞི་སོགས་ཀྱི་འདུག་སྟངས་གསུངས་པ། ཞི་བ་ལ་སོགས་པའི་ལས་དག་ལ་ལས་
ཀྱི་དབྱེ་བས། རིམ་པར་འདུག་སྟངས་སམ་གདན་ཡོངས་སུ་རྣམ་པར་བཀོད་པ་ནི།
རིམ་པར་ཞི་བར་པུས་མོ་གཡོན་པའི་སྟེང་དུ་རྐང་པ་སྟེ་བྱིན་པ་གཡས་པ་གན་རྐྱལ་དུ་
གནས་པའི་སྐྱིལ་ཀྲུང་དང་། རྒྱས་པར་རྡོ་རྗེ་ཡི་འདུག་སྟངས་སམ་གདན་དང་། བསད་
པ་ལ་རུས་སྦལ་འཐབ་མོ་བྱེད་པའི་སྟབས་དང་མཚུངས་པ་ལྷ་མིན་གྱི་འདུག་སྟངས་
དང༌། བསྐྲད་པ་དང་དབྱེ་བ་ལ་ཙོག་པུ་ཡི་འདུག་སྟངས་དང་། དབང་དང་དགུག་པ་ལ་
སྐྱིལ་ཀྲུང་ཕྱེད་པ་ལ་དབྱེ་བ་གཉིས་ཡོད་པ་དང་། རྨོངས་རེངས་ལ་བཤང་ལམ་རྐང་
བར་གནས་པ་ལ་དབྱེ་བ་གཉིས་ཡོད་པ་དག་ཀྱང་སྟེ། འདི་རྣམས་ནི་ལས་བརྒྱད་ཀྱི་
དབྱེ་བས་འདུག་སྟངས་སམ་གདུན་བརྒྱད་ཡིན་ནོ། །དེ་ལ་རྡོ་རྗེའི་འདུག་སྟབས་ནི་
རྐང་གཡས་བརླ་གཡོན་པའི་སྟེང་དང་རྐང་གཡོན་པ་བརླ་གཡས་པའི་སྟེང་དུ་འོང་ཞིང་
རྐང་པའི་མཐིལ་ཐད་ཀར་གན་རྐྱལ་གྱིས་གནས་པ་རྡོ་རྗེའི་སྐྱིལ་ཀྲུང་ཡོངས་གྲགས་
སོ། །ལྷ་མིན་གྱི་འདུག་སྟངས་ནི་གོང་དུ་ནང་ལེར་བཤད་པ་དེའོ། །ས་དྷུ་པུ་ཏྲས་ལུས་
s



པ་
མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
བསྐུམ་སྟེ་རུས་སྦལ་ལྟར་གནས་པ་ཞེསབཤད། ཙོག་པུའི་འདུག་སྟངས་ནི། རྐང་པ་
གཉིས་མཉམ་པར་གཤིབ་པའི་ལོང་བུ་འཕོང་ཚོས་ཀྱི་རྩ་བ་ལ་རེག་ཅིང་། པུས་མོ་
གཉིས་གྱེན་དུ་བསླང་བ་ཙོག་པོར་འདུག་པའོ། །སྐྱིལ་ཀྲུང་ཕྱེད་པ་ལ་རྣམ་པ་གཉིས་ཏེ།
དབང་གི་དུས་སུ་གཡོན་བསྐུམ་པ་སྐྱིལ་ཀྲུང་བཞིན་དང་གཡས་པ་ཙོག་པུ་བཞིན་བྱས་
པ་དང་རྐང་མགོ་གཡས་སུ་ཅུང་ཟད་དུད་པའོ། །དགུག་པ་ལ་དེ་ལྡོག་གཡས་སྐྱིལ་ཀྲུང་
བཞིན་དང་གཡོན་ཙོག་པུ་བཞིན་ཏེ། གཡོན་དུ་ཅུང་ཟད་དུད་པའོ། །རྨོངས་པ་ལ་རྐང་
པ་གཡོན་པའི་ལོང་བུའི་སྟེང་དུ་གཤང་ལམ་བཞག་ཅིང་གཡས་པ་ཙོག་པུ་བཞིན་ནོ། །
རེངས་པ་ལ་སྔ་མ་ལས་བཟློག་པ་སྟེ་རྐང་གཡས་ཀྱི་རྟིང་པའི་སྟེང་དུ་བཤང་ལམ་
བཞག་ཅིག་གཡོན་ཙོག་པུ་བཞིན་ནོ། །འདུག་སྟངས་བརྒྱུད་ཀྱི་ངེས་པའོ། །དེ་ནས་
སྔགས་བཟླས་པའི་དོན་དུ་བགྲང་ཕྲེང་གི་མཚན་ཉིད་གསུངས་པ། ཞི་བ་ལ་ཤེལ་གྱི་
བགྲང་ཕྲེང་དང་
། རྒྱས་པ་ལ་མུ་ཏིག་གི་ཕྲེང་བ་དང་ནི། བསད་པ་ལ་མི་ཡི་སོ་ལས་
བྱས་པའི་ཕྲེང་བ་དང་། བསྐྲད་པ་ལ་བོང་བུའི་སོའམ་རུས་པ་ལས་བྱས་པ་དག་དང་།
དབང་ལ་བོ་དེ་རྩེ་ཡི་ཕྲེང་བ་དང་ནི། དགུག་པ་ལ་པདྨ་ཞེས་བྱ་བའམ་ཙན་དན་དམར་
པོའི་ས་བོན་གྱི་ཕྲེང་བ་དང་། རེངས་པ་ལ་དབང་པོའི་མིག་ཅེས་པ་རུ་རག་ཤའི་ཕྲེང་བ་
དང་། རྨོངས་པ་ལ་ལུང་ཏང་གི་བགྲང་ཕྲེང་སྟེ། འཆད་འགྱུར་ལྟར་འོད་དཔག་མེད་
སོགས་པ་དེ་གཤེགས་རིགས་ཀྱི་དབང་གིས་སྔགས་བཟླས་པ་ལ་སོ་སོའི་ཕྲེང་བར་
འགྱུར་རོ། །དེ་ནས་མཆོད་པའི་མེ་ཏོག་གི་མཚན་ཉིད་གསུང་པ། འདིར་ཞི་བ་དང་
རྒྱས་པའི་ལས་ལ་དྲི་ཞིམ་པའི་མེ་ཏོག་དཀར་པོ་རྣམས་ཀྱིས་ལྷ་ལ་མཆོད་པར་བྱ་བ་
དང་ནི་བསད་པ་དང་བསྐྱོད་པ་དང་དབྱེ་བ་ལ་ཚ་བ་དང་བཅས་པའི་ཤིང་ནག་པོ་ཚེར་
མ་ཅན་གྱི་མེ་ཏོག་དགུ་དང་། དབང་དང་དགུག་པ་ལ་མེ་ཏོག་དམར་པོ་དང་། རྨོངས་
པ་དང་རེངས་པ་ལ་མེ་ཏོག་སེར་པོས་མཆོད་པར་བྱ་སྟེ་མཆོད་པའི་མེ་ཏོག་གི་ངེས་
34



དུས་འཁོར་དབང་ལེའི་འགྲེལ་པ།
པའོ། །དེ་ནས་སྤོས་གསུངས་ཏེ། ཞི་རྒྱས་ལ་བསིལ་བ་ཡི་སྤྲོས་ཞེས་པ་བསིལ་བའི་
རྗེས། ཨ་ག་རུ་དང་སིཧྥ་ཀ་དང༌། ག་བུར་རྣམས་ཀྱི་སྤོས་སྦྲང་རྩི་དང་ཤ་ཀཱ་ར་ལ་
སོགས་པ་དང་བཅས་པའི་སྤོས་དང་། བསད་བསྐྲད་ལ་བཤང་བ་དང་ཤ་ཡི་སྤོས་ཁྲག་
དང་ལྡན་པ་དག་དང་། དེ་ལྟར་བསིལ་བ་ཡི་སྤོས་དང་། བཤང་བ་དང་ཤ་ཡི་སྤྲོས་ནི་
རིམ་བཞིན་སྦྲང་རྩི་དང་ཁྲག་དང་ལྡན་པ་དག་དང་། དབང་དང་དགུག་པ་ལ་དྲག་
པོའི་སྤོས་ཞེས་པ་གུ་གུལ་རྒྱ་སྐྱེགས་སྤོས་དཀར་ཀུན་དུ་རུ་ཤི་བ་ས་ཐང་ཆུ་རྣམས་བུ་
རམ་གྱིས་སྦྱར་བ་དང་། རྨོངས་རེངས་ལ་བསྐུ་བ་ཡི་སྤོས་ནི་ཨ་རུ་རའི་ཕྱེ་མ་བུ་རམ་
དང་བཅས་པའོ། །བདུག་སྤོས་ཀྱི་ངེས་པའོ། །དེ་བཞིན་དུ་ཞལ་ཟས་ཀྱང་། །ཞི་བ་ལ་
འོ་མ་དང་ཟན། རྒྱས་པར་ཞོ་དང་ཟན། །བསད་པ་ལ་མཆིན་པ། བསྐྲད་པ་ལ་ཤ།
དབང་ལ་མར་དང་ཟན། །དགུག་པ་ལ་ཏིལ་མར་དང་ཟན། རྨོངས་པར་སྲན་ཆུང་མུད་
ག་དང་བསྲེས་པའི་ཟན། རེངས་པར་སྲན་མ་ཙ་ན་ཀ་དང་ཉ་དང་ཟན་ནོ། །སྲན་ཆུང་
མུད་ག་སྐྱེར་ཁ་གཅིག་ཡོད་མོན་སྲན་རྡེའུ་ཡང་ཟེར། ཙི་པ་ཀ་སྲན་མ་ཉིད་དོ། །བྱུགས་
པ་ཡང་ཞི་རྒྱས་ལ་ཙནྡན། བསད་བད་ལ་ཁྲག་དང་སོལ་བ། དབང་དགུག་ལ་གུར་
གུམ་གི་ཝཾ་ངམ་ཙན་དན་དམར་པོ། རྨོངས་རེངས་ལ་ཡུང་བ་དང་བ་བླའི་དྲི་ཡི་བྱུགས་
པ་བྱའོ། །མར་མེ་ཡང་། ཞི་རྒྱས་ལ་མར་གྱི་མར་མེ། བསད་བསྐྲད་ལ་མི་ཡི་ཞག །
དབང་དགུག་ལ་ཏིལ་མར། རྨོངས་རེངས་ལ་ཟར་མདངས་བསེ་ཤིང་གི་འབྲུ་མར་གྱི་
མར་མེའོ། །འབྲུ་ཡི་ཁྱད་པར་ཡང་། ཞི་རྒྱུས་ལ་འབྲས་སཱ་ལུ་མ་ཆག་པའམ་མ་གྲུག་
པའོ། །གསད་བསྐྲད་ལ་སྐེ་ཚེའི་འབྲུ་དང་། དབང་དགུག་ལ་ཡུངས་གར་དང་། རྨོངས་
རེངས་ལ་སྲན་ཆུང་ངམ་འབྲུ་གཞན་ནོ། །དེ་བཞིན་དུ་གོས་སོགས་མཆོད་རྫས་ཐམས་
ཅད་ཞི་རྒྱས་ལ་ཁ་དོག་དཀར་པོ། བསད་བསྐྲད་ལ་ནག་པོ། དབང་དགུག་ལ་དམར་
པོ། རྨོངས་རེངས་ལ་སེར་པོ། ལས་ཐམས་ཅད་པ་ལ་ལྗང་གུ་སྟེ་མཆོད་པའི་ཆོ་ག་ངེས་
5



-
མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
པའོ། །དེ་ནས་ཞི་བ་སོགས་ཀྱི་འཁྲུལ་འཁོར་བྲི་བའི་ཆོ་ག་གསུངས་པ་ལས། དང་པོ་
འཁྲུལ་འཁོར་གང་ལ་བྲི་བར་བྱ་བའི་གཞི་ནི། ཞི་རྒྱས་ལ་ཤིང་ནྱ་གྲོ་དྷ་ཡི་འདབ་མ་
གསར་མ་ལ། ཤྲཱི་ཁན་དང་ས་ལུ་བཏགས་པའི་ཆུས་དུར་བའི་སྨྱུ་གུ་དང་བསིལ་བའི་སྨྱུ་
གུས་བྲི་བར་བྱ་བ་དེ་བཞིན་བྲི་གཞི་བྲི་རྫས་སྨྱུ་གུ་གསུམ་སྦྱར་ཏེ་ཤེས་པར་བྱའོ། །
བསད་བསྐྲད་ཀྱི་འཁྲུལ་འཁོར་ནི་དུར་ཁྲོད་ཀྱི་རོ་ཡི་རས་དང༌། དབང་དང་དགུག་པ་
ལ་གྲོ་གའི་འདབ་མ་དང་། རྨོངས་རེངས་ལ་ཤིང་ཨ འི་འདབ་མ་སྨིན་པ་སེར་པོ་ལ་
བྲི་བར་བྱའོ། །བྲི་བའི་རྫས་ནི། ཞི་རྒྱས་ལ་ཤྲཱི་ཁཎྜ་ཞེས་པ་དཔལ་གྱི་དུམ་བུ་སྟེ་སྐབས་
འདིར་ཙན་དན་དཀར་པོར་བཞེད་པ་དེ་དང་འབྲས་ས་ལི་བཏགས་པ་ཡི་ཆུས་བྲི་བ་
དག་དང་། བསད་བསྐྲད་ལ་དུར་ཁྲོད་ཀྱི་སར་གནས་པའི་སོལ་བ་དང༌། ཁྲག་དང་
དུག་དང་བཅས་པ་ཡི་ནི་ཆུས་བྲི་བ་དང་། དབང་ལ་ཁ་ཆེ་གུར་གུམ་དང་གི་ཝཾ་དང་།
དགུག་པ་ལ་ཙན་དན་དམར་པོ་བཏགས་པའི་ཁུ་བས་བྲི་བ་དང་། རེངས་རྨོངས་ལ་
འབྲས་བུ་གསུམ་གྱི་ཁུ་བ་དང་། ཡུང་བ་དང་བ་བླས་བྲིས་པར་འགྱུར་བ་སྟེ། གང་
གིས་འབྲི་བའི་སྨྱུ་གུ་ནི། ཞི་བ་ལ་དུར་བ་དང་། རྒྱས་པར་བསིལ་བ་ཙན་དན་དཀར་
པོའི་སྨྱུ་གུ་དང་། བསད་པ་མི་རུས་ཀྱི་སྨྱུ་གུ་དང་། བསྐྲད་པ་ལ་བྱ་རོག་གི་མཇུག་སྒྲོ་ཡི་
སྒྲོ་རྩའི་སྨྱུ་གུ་དང་། དབང་ལ་གསེར་གྱི་སྨྱུ་གུ་དང་། དགུག་པ་ལ་སེང་ལྡེང་ལས་སྐྱེས་
པའི་སྨྱུ་གུ་དང་། རེངས་པ་ལ་ཤིང་བིལ་བ་ལས་སྐྱེས་པ་དང་། རྨོངས་པ་ལ་ཤིང་ཨརྐ་
དག་གི་སྨྱུ་གུའོ། །འཁྲུལ་འཁོར་དེ་ཉིད་སྣོད་གང་དུ་འཇོག་པ་ཁམ་ཕོར་སོགས་
གསུངས་ཏེ། དེ་ཡང་དང་པོར་འཁྲུལ་འཁོར་ལེགས་པར་བྲིས་པ་བལྟེ་བ་ལ། སྒྱུ་གུའི་
རྒྱབ་དུ་དཀྲིས་ནས་ཇི་སྲིད་འཁྲུལ་འཁོར་མི་མཐོང་བར་སྐུད་པས་དཀྲི་བར་བྱ་སྟེ། ཞི་
རྒྱས་ལ་སྐུད་པ་དཀར་པོ། བསད་བསྐྲད་ལ་ནག་པོ།
དབང་དགུག་ལ་དམར་པོ།
རེངས་རྨོངས་ལ་སེར་པོས་དཀྲིས་ནས་ཞི་རྒྱས་དག་ལ་ཁམ་པོར་ཁ་སྦྱར་དུ་བཞག་པ་
3



}
དུས་འཁོར་དབང་ལེའི་འགྲེལ་པ།
དང༌། བསད་བསྐྲད་ལ་དཔལ་ལྡན་མི་ཡི་ཐོད་པར་བཞག་པར་བྱ་ལ། དེ་ཡང་ཞི་རྒྱས་
ཀྱི་འཁྲུལ་འཁོར་ནི་མངར་གསུམ་ཏེ་སྦྲང་རྩི་དང་མར་དང་འོ་མ་གསུམ་བསྲེས་པའི་
ནང་དུ་བཞག་པར་བྱའོ། །བསད་བསྐྲད་ནི། ཐོད་པའི་ནང་དུ་ཁྲུག་དང་བཅས་པ་ལ་
བཞག་པར་བྱའོ། །དབང་དགུག་ལ་སྤྲ་ཚིལ་གྱི་ཀོང་བུ་དག་གི་དབུས་སུ་གཞུག་སྟེ་
སླར་གྱོ་མོ་ཁ་སྦྱར་དུ་གཞུག་ནས་མེ་ལ་གདུང་བར་བྱའོ། །རེངས་རྨོངས་ལ་བ་བླའི་
ཆུས་གང་བའི་སོ་ཕག་དག་གི་སྣོད་ཀྱི་དབུས་སུ་ནི་གཞུག་བར་བྱའོ། །དེ་ལྟར་བྱས་
ནས་སླར་ཡང་གང་དུ་བཞག་པའི་གནས་ཀྱི་ཁྱད་པར་ནི། ཞི་རྒྱས་ལ་རླན་དང་བཅས་
པའི་གནས་ནི་གཙང་བ་དག་ཏུ་མཎྜལ་གྱི་སྟེང་དུ་བཞག་པ་དང་། བསད་བསྐྲད་ལ་རོ་
བསྲེག་པའི་ཁང་པའི་འོག་ཏུ་ས་གཞི་ལ་དོང་བརྐོས་པ་དེར་གཞུག་པར་བྱའོ། །དབང་
དགུག་ལ་ཐབ་ཀྱི་འོག་ཏུ་མེ་ཡིས་གདུང་བ་ལ་བཞག་པར་བྱ་བ་དང་། རེངས་རྨོངས་
ལ། ས་སྐམ་པོ་དག་ལ་གཞུག་པར་བྱ་སྟེ། དེ་ལྟར་འཁྲུལ་འཁོར་དེ་གནས་སོ་སོར་
གཞུག་པར་བྱ་བར་འགྱུར་ཏེ། ཞི་རྒྱས་སོགས་དགེ་དང་བསད་བསྐྲད་སོགས་མི་
དགེའི་འབྲས་བུ་སོ་སོའི་དབང་གིས་སྔགས་པ་ཡིས་ནི་དེ་ལྟར་རིག་པར་བྱའོ། །དེ་
ནས་བྲིས་པའི་འཁྲུལ་འཁོར་གྱི་ཕྱི་རོལ་གྱི་གཟུགས་ཀྱི་མཚན་མ་བྲི་ཚུལ་གསུངས་པ།
ཞི་བའི་འཁྲུལ་འཁོར་གྱི་ཕྱི་ལ་ཟླ་བ་ཡི་དཀྱིལ་འཁོར་ཟླུམ་པོའི་རི་མོས་འཁོར་བ་དེ་ཡི་
དབུས་སུ་འཁྲུལ་འཁོར་ཚུད་པ་བྲིའོ། །དེ་བཞིན་དུ་རྒྱས་པ་ལ་གླང་ཆེན་གྱི་ལུས་ཀྱི་
ཁོག་པར་རོ། །བསད་པ་ལ་ཡི་དྭགས་ཀྱི་གཟུགས་ཀྱི་ཁོང་བར་རོ། །བསྐྲད་པར་རྡུ་མོ་
ཡི་ལུས་ལའོ། །དེ་བཞིན་དུ་དབང་ལ་རི་དྭགས་དང་། དགུག་པ་ལ་རྟ་དང་། རྨོངས་པ་
ལ་ཕྱུགས་རའམ་ལུག་གི་ལུས་ལ་དང་། རེངས་པ་ལ་རུས་སྦལ་གྱི་ལུས་ལ་སྟེ་དེ་ལྟར་
རིམ་པས་སོ། །དེ་ནས་སྔོན་དུ་གསུངས་པའི་སྲད་བུས་དཀྲི་བར་བྱའོ། །དེ་ལ་འཁྲུལ་
འཁོར་བསྐུལ་བའི་སྔགས་སོགས་ཀྱིས་འབུད་པར་བྱེད་པའི་ཕྱིར་འཁྲུལ་འཁོར་གྱི་ནང་
37



རེ
མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
དུ་གཞུག་པའི་སྦུ་གུ་ནི། ཞི་རྒྱས་ལ་དངུལ་གྱི་སྐུ་གུ་ཉིད་རིག་པ་ནི་ཞེས་པ་འཁྲུལ་
འཁོར་གྱི་དབུས་སུ་བཞག་པར་བྱའོ། །བསད་པ་ལ་མི་རུས་ཀྱི་མྱུ་གུ། བསྐྲད་པ་ལ་བྱ་
རོག་གི་རུས་པའི་སྦུ་གུ། དབང་ལ་གསེར་གྱི་སྦུ་གུ། དགུག་པ་ལ་ཟངས། རྨོངས་པ་
ལྕགས། རེངས་པ་ལ་ར་གན་གྱི་སྤུ་གུ་གཞུག་གོ། །འདིར་གང་ཞིག་བསྐྲད་པར་བཤད་
པའི་ཆོ་ག་དེས་དབྱེ་བ་བྱ་ལ། རེངས་པར་འགྱུར་བར་བཤད་པ་དེས་ཕུར་བུས་གདབ་
པར་བྱ་སྟེ། དགྲའི་དྲི་མ་དང་བཅས་པའི་བདུད་རྩི་ལྔའི་དགྲའི་གཟུགས་བརྙན་བྱས་ལ་
འཁོར་ལོ་དྲུག་དང་རྐང་ལག་གི་ཚིག་རྣམས་ལ་མྱོས་བྱེད་ཅེས་པ་པོ་སོན་ཆའི་ཤིང་གི་
ཚེར་མ་རྣམས་ཀྱིས་ཕུར་བུས་གདབ་སྟེ་གཟུགས་པར་བྱ་བ་ནི་ཕུར་བུས་གདབ་པའི་
ལས་ཀྱི་ཁྱད་པར་ཡིན་ལ་གཞན་རེངས་པ་ལ་སོགས་པ་བཞིན་ནོ། །དགུག་པའི་ཆོ་ག་
དེས་རིམས་བསྐྱེད་པ་སྟེ། ཁྱད་པར་ནི་སྐྱེ་ཚེ་དང་ལན་ཚྭས་དགྲ་ཡི་གཟུགས་བརྙན་ལ་
བྱུགས་ནས་མེས་རབ་ཏུ་གདུང་བར་བྱ་བ་ཙམ་ལས་ཀྱི་ཆོ་གའི་བྱ་བ་སྟེ། དགུག་པ་དང་
རིམས་བསྐྱེད་པ་ཡི་སྔགས་ནི་སོ་སོའོ། །གང་གིས་ཞི་བར་འགྱུར་བའི་རྫས་སོགས་ཆོ་
ག་དེ་ཉིད་ཀྱིས་གདུག་པའི་ལྟ་བ་དང་དུག་གཞི་ལ་བར་བྱ་སྟེ། དེ་ལྟར་ལས་བརྒྱད་དང་།
ཞི་བསྐྲད་དགུག་རེངས་བཞིའི་ཁོངས་སུ་དུག་གཞིལ་བ་དང་དབྱེ་བ་དང༌། རིམས་
བསྐྱེད་པ་དང་ཕུར་བུས་གདབ་པའི་ལས་བཞི་བཅས་ཞི་དྲག་གི་ལས་བཅུ་གཉིས་པོ་
འདི་དག་གི་ལས་ཀྱི་ཆོ་ག་ཤེས་ནས། གཞན་ལ་ཕན་པའི་ཆེད་དུ་བྱེད་ན་དེའི་ཚེ་བཅོམ་
ལྡན་འདས་ཀྱི་ངེས་པས་གདོན་མི་ཟ་བར་འགྲུབ་པར་འགྱུར་ཀྱི། གཞན་དུ་རང་དོན་
ལ་ཆགས་པས་བྱེད་ན་མི་འགྲུབ་པས་ངལ་བ་འབྲས་མེད་དུ་འགྱུར་རོ། །འདི་དག་གི་
ངེས་པ་རྗེས་སུའང་འཆད་པར་འགྱུར་རོ། །འདི་ཡན་ཆད་ཀྱི་གནས་པ་བཞི་ནི་འགྲེལ་
པར་སློབ་དཔོན་ལ་སོགས་པ་དང་ལས་རབ་འབྱམས་ཐམས་ཅད་བསྒྲུབ་པའི་མཚན་
ཉིད་ཀྱི་མདོར་བསྡུས་དང་པོས་བཤད་པར་མཛད་དོ། །ལྔ་པ་ས་ཡོངས་སུ་བཟུང་བ་
33



དུས་འཁོར་དབང་ལེའི་འགྲེལ་པ།
དང་དཀྱིལ་འཁོར་བྲི་བ་དང་དེ་ཉིད་བཅུ་ཡོངས་སུ་ཤེས་པའི་ངོ་བོ་ཉིད་ཀྱི་གནས་པ་ནི།
དཔལ་ལྡན་རྡོ་རྗེ་སོགས་ཚིགས་བཅད་ཉེར་གསུམ་པ་ནས་བདུན་བཅུ་དོན་བདུན་པའི་
རྐང་པ་གཉིས་ཀྱི་བར་གྱིས་བསྟན་ཏེ། འདིར་སྔགས་པས་དང་པོར་རང་གི་ལུས་དང་
གནས་སྲུང་བ་སྔོན་དུ་བཏང་ནས། སློབ་མ་སོགས་བསྡུ་བར་བྱ་དགོས་པས་དཀྱིལ་
འཁོར་གྱི་དོན་དུ་བརྟག་ནས་ཡོངས་སུ་བཟུང་བར་བྱ་བའི་སར་སོང་སྟེ་དབུས་སུ་
འཇམ་པའི་སྟན་ལ་ཁ་ཤར་དུ་ཕྱོགས་པས་འདུག་ནས་དཔལ་དང་ལྡན་པའི་རྡོ་རྗེ་
རྣམས་ཡན་ལག་ལ་དགོད་པ་དང༌། དེ་ལས་སྤྲོས་པའི་རྡོ་རྗེ་རྣམས་ཀྱིས་ཕྱོགས་ཀུན་
ཏུ་གནས་པའི་མཐའ་དག་བདུད་ཀྱི་ཚོགས་འཚེ་བ་རྩོམ་པ་རྣམས་ནི་ངེས་པར་བསྲེག་
པར་བྱ་སྟེ། ཇི་ལྟར་ན་དཔྲལ་བར་ཟླ་དཀྱིལ་དཀར་པོ་ལ་ཨོཾ་དཀར་པོ། མགྲིན་པར་ཉི་
དཀྱིལ་དམར་པོ་ལ་ཨཱཙདམར་པོ། སྙིང་གར་སྒྲ་གཅན་གྱི་དཀྱིལ་འཁོར་ནག་པོ་ལ་ཧཱུཾ།
ནག་པོ་ལྟེ་བར་དུས་མེའི་དཀྱིལ་འཁོར་སེར་པོ་ལ་ཧོསེར་པོ། གཙུག་ཏོར་ནམ་མཁའི་
དཀྱིལ་འཁོར་ལྗང་ཀུ་ལ་ཧཾ་ལྗང་གུ། གསང་ ང་བར་ཡེ་ཤེས་ཀྱི་དཀྱིལ་འཁོར་སྔོན་པོ་ལ་
ཀླཡིག་སྔོན་པོ་སྟེ་དེ་ལྟར་རྒྱལ་བ་རིགས་དྲུག་གི་ངོ་བོ་དཀྱིལ་འཁོར་དྲུག་བསྒོམ་ནས།
ས་བོན་འདི་རྣམས་ཡོངས་སུ་གྱུར་པ་ལས་རྡོ་རྗེ་རྣམས་བསྒོམ་པར་བྱ་སྟེ། གཙུག་ཏོར་
ནས་གསང་བའི་བར་དུ་རིམ་བཞིན་རྡོ་རྗེ་རྩེ་མོ་ལྔ་པ་དང་། བཅུ་བདུན་པ་དང་། སོ་
གསུམ་པ་དང་། དགུ་པ་དང༌། རེ་ལྔ་པ་དང་། སུམ་ཅུ་རྩ་གསུམ་པ་རྣམས་བཀོད་དོ། །
དེ་བཞིན་དུ་ཀ་སྡེ་ཐུང་ངུ་ལས་ཕྲག་པ་གཡོན་པའི་ཚིགས་དང༌། ཀ་སྡེ་རིང་པོ་ལས་
ཕྲག་པ་གཡས་པའི་ཚིགས་སོགས། ཚིགས་ཆེན་བཅུ་གཉིས་དང་། སོར་མོའི་ཚིགས་
ཕྲན་རྣམས་དང་། ཨ་ཨཱ་སོགས་ས་བོན་ལས། རྣ་བ་དང་སྣ་བུག་གཉིས་དང་། མིག་
གཉིས་དང་ལྕེ་དང་ལྕེ་ཆུང་དང་། རྡོ་རྗེ་དང་གསང་བ། ཡིད་དང་ཁུ་བའི་རྩ། གཙུག་
ཏོར་དང་། མགོ་བོ། མཆུ་དང་ལྕེ་རྐན། ལག་མཐིལ་དང་རྐང་བའི་མཐིལ། བཤང་
39



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
ལམ་གཡོན་གཡས་རྣམས་སུ་རྡོ་རྗེ་བཀོད་དེ་བདག་ཉིད་རྡོ་རྗེའི་སྐུར་བསྒོམ་པར་བྱའོ། །
ལུས་ལ་ས་བོན་ལས་གྱུར་པའི་རྡོ་རྗེ་བསྒོམ་པ་འདི་དག་གིས་ལུས་ལ་འཆི་ལྟས་ཀྱི་རླུང་
རྒྱུ་བ་རྣམས་ཀྱང་འགོག་པར་འགྱུར་རོ། །འདི་དག་སྒྲུབ་ཐབས་ཀྱི་ཆོ་གར་གསལ་ཞིང་
ཤེས་སླ་བས་འདིར་རྒྱས་པར་མ་བརྗོད་དོ། །དེ་ནས་རྡོ་རྗེ་དེ་རྣམས་ལས་འཕྲོས་པའི་རྡོ་
རྗེ་འབར་བ། སྟེང་དུ་ལྗང་གུ། འོག་ཏུ་སྔོན་པོ། ཤར་དང་ཤར་ལྷོར་ནག་པོ། ལྷོ་དང་
ལྷོ་ནུབ་ཏུ་དམར་པོ། བྱང་དང་བྱང་ཤར་དུ་དཀར་པོ། ནུབ་དང་ནུབ་བྱང་དུ་སེར་པོ་
འབར་བ་རྣམས་ཀྱིས་ཕྱོགས་བཅུར་གནས་པའི་བདུད་ཀྱི་ཚོགས་བསྲེག་པར་བསྒོམ་
པར་བྱའོ། །བདུད་ཀྱི་ཚོགས་བསྲེག་པ་དེ་ཡི་ཕྱི་ནས་འཁོར་ལོ་སྟེང་དང་འོག་ཏུ་རྩིབས་
རེ་རེ་དང་། ཕྱོགས་བཞི་དང་ཕྱོགས་བྲལ་མཚམས་བཞི་ལ་རྩིབས་རེ་རེ་སྟེ་བརྒྱད་དང་
བཅས་རྩིབས་བཅུ་དག་ལ་ཕྱོགས་དང་ཕྱོགས་བྲལ་དུ་གནས་པ་གཙུག་ཏོར་ལ་
སོགས་པའི་ཁྲོ་བོའི་ཚོགས་ནི་བསྒོམ་པར་བྱ་སྟེ། ཕྱོགས་བཅུའི་བགེགས་རྣམས་ལ་
ཕུར་བུས་གདབ་པ་དང་གནས་སྲུང་བའི་དོན་དུ་དེ་ལྟ་བུའི་སྲུང་བའི་འཁོར་ལོ་སྔགས་
པས་བསྒོམ་པར་བྱའོ། །ཁ་ཅིག་འཁོར་ལོ་རྩིབས་བརྒྱད་གདན་ཐབས་ལས་སྦུབས་
ཅན་སྟེང་འོག་ལ་རྩིབས་ཡོད་པ་མི་འདོད་པའང་སྣང་མོད་རྒྱུད་དང་འགྲེལ་པ་ལས་
འཁོར་ལོ་རྩིབས་བཅུ་ཞེས་དངོས་སུ་གསུངས་པ་དང་འགལ་ལོ། །བསྲུང་བའི་འཁོར་
ལོའི་དབུས་སུ་གཉིས་ཀྱིས་ལྷག་པའི་རྒྱལ་བའི་ཕྱག་ཉེར་བཞི་སྟེ་ལྷག་པ་གཉིས་
བཅས་ཕྱག་ཉེར་དྲུག་དང་། དུས་ཀྱི་ཞེས་ཞལ་བཞི་དང་ལྡན་པ་ཁྲོ་བོའི་དབང་པོ་རྡོ་
རྗེ་ཤུགས་སུ་བདག་ཉིད་བསྒོམ་པར་བྱའོ། །དེ་ནས་བླ་མའི་ངེས་པ་དང་ལྡན་ཞེས་བླ་
མ་སངས་རྒྱས་ཀྱི་གསུང་གི་ངེས་པ་དང་ལྡན་པོར། གང་ཞིག་སྲུང་འཁོར་ལ་ཁྲོ་བོ་
སོགས་ཀྱི་ལྷ་སྤྲོ་བ་རྒྱས་པའམ་ཅུང་ཟད་པ་བསྡུས་པར་འདོད་པ་དེ་ལྟར་སྒྲུབ་པ་པོ་
ཡིས་བསྒྲུབ་པར་བྱ། དེ་ཡང་རྡོ་རྗེ་གསུམ་དག་པ་ཉིད་ཀྱི་རང་བཞིན་ཅན་གྱིས་ཁང་པ
0



དུས་འཁོར་དབང་ལེའི་འགྲེལ་པ།
བརྩེགས་མ་གསུམ་པ་ཁྲུ་ཉིས་བརྒྱ་པ་ས་ཡི་དཀྱིལ་འཁོར་ལ་གནས་པ་དང་། དེའི་ཕྱི་
རོལ་ར་བ་གསུམ་ནི་བསྒོམ་པར་བྱ་སྟེ། ས་གཞིའི་ཚད་གང་ཙམ་དུ་ཞེ་ན་ནམ་མཁའ་
དང་ས་འབྱོར་བ་ལྟར་སྣང་བར་གྱུར་པའི་རིང་དུ་མཐོང་བའི་མཐའ་རུ་སྟེ་ཐོ་རེངས་ཉི་
འོད་འཆར་བའི་ས་ནས་ནི་ཕྱི་དྲོ་ཉི་མ་ནུབ་པའི་གྲུབ་མའི་ས་ཡི་མཐའ་རུ་གྱུར་པའི་
བར་ཟླུམ་པོར་བསྐོར་བསྲུང་བའི་ར་བའོ། །ས་གཞིའི་གནས་ལས་སྟེང་དུ་ནམ་མཁའ་
དག་ལ་རྡོ་རྗེ་ཡི་རང་བཞིན་ཁང་པ་བརྩེགས་པའོ། །དེ་ཡང་ཡེ་ཤེས་སོགས་ལས་བྱུང་
བའི་འབྱུང་བ་བཞིའི་དཀྱིལ་འཁོར་གཅིག་ཏུ་འདྲེས་པ་ལས་བྱུང་བའི་ཁང་བརྩེགས་
དང་ར་བ་ནག་དམར་དཀར་བའི་རིམ་པ་གསུམ་པ་ཟླུམ་པོ་སྟེང་འོག་དང་ཕྱོགས་ཀུན་
དུ་འཁོར་བ་ནི་གནམ་ས་འབྱར་བར་སྣང་བའི་མཚམས་སུ་དང་། ཡུལ་འཁོར་བསྲུང་
ཕྱིར་ཡུལ་འཁོར་ཇི་ཙམ་པ་དེའི་མཚམས་སུ་ར་བ་ལྔ་པ་བསྒོམ་པར་བྱ་སྟེ། འོག་ཏུ་
མདུང་དང་སྟེང་དུ་མདའི་དྲ་བ་རྣོན་པོ་ཅན་ནོ། །དབུས་སུ་སྲ་བརྟན་རྡོ་རྗེའི་ས་གཞི་
ཡུལ་འཁོར་གྱི་མཚམས་ཀྱི་མཐར་ཐུག་པར་བསྒོམ་པར་བྱའོ། །ཁང་པ་བརྩེགས་པའི་
དབུས་སུ་ཆུ་སྐྱེས་སམ་འདབ་བརྒྱད་དམ་ཡང་ན་འཁོར་ལོ་རྩིབས་བརྒྱད་པ་ཉི་མའི་ཁྲུ་
སྟེ་ཁྲུ་བཅུ་གཉིས་པ། དེའི་ལྟེ་བ་དང་ཉི་མའི་གདན་དང་བཅས་པ་དག་ཀྱང་དུས་ཀྱི་
ཁྲུར་ཞེས་ཁྲུ་བཞིར་འགྱུར་རོ། །གདན་དེ་ཡི་སྟེང་དུ་བདག་ཉིད་ཉེས་པ་དག་གི་དྲི་མ་
དང་རྣམ་པར་བྲལ་བ་ཁྲོ་རྒྱལ་རྡོ་རྗེ་ཤུགས་སྔར་བཤད་པ་བཞིན་རྣལ་འབྱོར་པ་ཡིས་
བསྒོམ་པར་བྱའོ། །ཆོ་གའི་གོ་རིམ་ནི། ཡོངས་སུ་བཟུང་བྱའི་ས་ཡི་ཕྱོགས་རྣམས་སུ་
འདིར་དང་པོ་ཐོག་མར་རྡོ་རྗེ་གསུམ་གྱི་སྔགས་ཨོཾ་ཨཱ༔ཧཱུྃ་གསུམ་གྱིས་མགོ་དྲངས་ཏེ།
ཨོཾ་ཨཱ༔ཧཱུྃ། ཞིང་སྐྱོང་ཆེ་གེ་མོ་ས་པ་རི་ཝཱ་ར། ཨེ་དཾ་བ་ལིཾ་གནྡྲ་སོགས་གཏོར་སྔགས་
བཏགས་པས། ཡུལ་དེའི་བདག་པོ་ཞིང་སྐྱོང་རྣམས་ལ་གཏོར་མ་སྦྱིན་བར་བྱ་སྟེ།
ཞིང་སྐྱོང་གང་ཞིག་རང་མིང་ངམ་དེ་མ་ངེས་ན་ཡུལ་ལམ་གྲོང་དེའི་མིང་གིས་ཡི་གེ་
1



རྗེ་
མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
གཉིས་བཞི་དྲུག་སོགས་མཉམ་པ་ཡིན་ན་ཐོག་མཐའ་གཉིས་དང་མི་མཉམ་པ་གསུམ་
ལྔ་བདུན་སོགས་ལ་ཐོག་མཐའ་བར་གསུམ་བཏུས་པ་དེ་ཉིད་ཆེ་གེ་མོའི་གནས་སུ་
བཅུག་པས་སོ། །སོ་སོར་མ་བྱས་ན་གྲོང་གི་བདག་པོའམ། གནས་ཀྱི་བདག་པོ་ཞིང་
སྐྱོང་བ་ཞེས་བརྗོད་པས་འཐུས་སོ། །དེ་ལྟར་གནས་བདག་ལ་གཏོར་མ་བྱིན་ནས་
གཤེགས་སུ་གསོལ་བ་བྱས་ལ། དེའི་ཕྱི་ནས་རྡོ་རྗེ་བཞི་ཡིས་ཞེས་པ་གཙོ་བོར་སྨོས་པ་
སྟེ། རྒྱས་པར་ཡན་ལག་ཐམས་ཅད་ལ་རྡོ་རྗེ་བཀོད་པའི་རྡོ་རྗེ་རྣམས་ཀྱིས་ཕྱོགས་དང་
ཕྱོགས་བྲལ་དུ་གནས་བདུད་ཀྱི་ཚོགས་ནི་ངེས་པར་བསྲེག་པར་བྱའོ། །དེ་ལྟར་ཁྲོ་བོ་
རྡོ་རྗེ་ཤུགས་བསྒོམ་ནས་དེའི་ཐུགས་ཀར་ཉི་དཀྱིལ་ལ་ཧ་ཡ་ར་ཝ་ལ་རྣམས་རྩེགས་
པའི་ཡི་གེ་ལས་གཙུག་ཏོར་ཅན་སོགས་ཁྲོ་བོ་རྣམས་བྱུང་སྟེ་ཡེ་ཤེས་ལ་སོགས་པ་
ཁམས་དྲུག་གི་རང་བཞིན་རྣ་བ་སོགས་ཀྱི་ལམ་ནས་ཕྱིར་སྤྲོས་ཏེ་ཕྱོགས་སོ་སོར་
འགོད་ཚུལ་སོགས་སྒྲུབ་ཐབས་ལས་གསལ་བར་འབྱུང་བས་ཤེས་ཕྱིར་འགྲེལ་པ་ལས་
གསུངས་པ་འདིར་མ་བཀོད་དོ། །ཁྲོ་བོ་འདི་དག་གི་གདན་གྱི་ཁྱད་པར་ནི་ཉི་རྐང་གི་
གྲངས་རོ་དུས་རི་བོང་ཅན་ཏེ་བཅུ་གཅིག་གིས་དབྱེ་བས། གཅིག་ནི་རྡོ་རྗེ་ཤུགས་ཀྱི་
གདན་ནོ། །དུས་ཏེ་བཞི་ནི་གཤིན་རྗེ་མཐར་བྱེད་ལ་སོགས་པ་བཞིའི་འོ། །རོ་སྟེ་དྲུག་
ནི་གཙུག་ཏོར་ལ་སོགས་པ་དྲུག་གིའོ། །དེ་ཕྱིར་ཉི་མའི་ནོར་དང་བུ་ལོན་གྱི་དབྱེ་བས་
ཐམས་ཅད་ཉི་གདན་ལ་གནས་པའམ། ཡང་ན་ཆོས་ཀྱི་ནོར་དང་བུ་ལོན་གྱི་དབྱེ་བས་
ཐམས་ཅད་ཟླ་བ་ལ་གནས་པའམ། དེ་བཞིན་ལུས་ཀྱི་དབྱེ་བ་ས་ཕྱོགས་རྣམས་སུ་ཟླ་
བ་ལ་གནས་པ་དང་། ཕྱོགས་བྲལ་རྣམས་སུ་ཉི་མ་ལ་གནས་པ་དང་། བསམ་པའི་དབྱེ་
བས་དེ་ལས་བཟློག་པའོ། །དེ་བཞིན་ནུབ་དང་ལྷོར་ཉི་གདན་དང་། བྱང་དང་ཤར་དུ་
ཟླ་གདན་ལ་གནས་པ་ནི་ཉི་མའི་རྐང་པའི་དབྱེ་བས་ངེས་པའོ། །དེས་ན་སྔགས་པ་རང་
ཇི་ལྟར་འདོད་པ་བཞིན་ཁྲོ་བོའི་ཚོགས་གཞག་པར་བྱའོ་ཞེས་གསུངས་སོ། །དེ་བཞིན
a



དུས་འཁོར་དབང་ལེའི་འགྲེལ་པ།
ཡེ་
དུ་ཟད་པར་དང་། ཕྱོགས་སྐྱོང་དང་། གཟའ་དང་། ཀླུ་དང་། འབྱུང་པོ་བཅུ་རྣམས་སྤྲོ་
བར་བྱའོ། །དེ་ལྟར་སྲུང་བའི་འཁོར་ལོ་ལ་སྐུ་གསུང་ཐུགས་རྣམ་པར་དག་པའི་ཁང་པ་
བརྩེགས་པ་དང་། ར་བ་གསུམ་པ་དག་དང་། ཡེ་ཤེས་ལྔའི་ར་བ་ལྔ་རྣམས་དང་།
ཤེས་དང་ནམ་མཁའ། རླུང་དང་མེ། ས་དང་ཆུའི་ཁམས་དྲུག་གི་བདག་ཉིད་ཀྱི་ཁྲོ་བོ་
བཅུ་དང་། གཟུགས་དང་གཟུགས་མེད་པའི་ལྷ་ཟད་པར་བཅུ་དང་། ཕྱོགས་སྐྱོང་དང་
གཟའ་དང་ཀླུ་དང་འབྱུང་པོ་སྟེ་སྡེ་པ་དྲུག་གི་བདག་ཉིད་སྒྲུབ་པ་པོ་སྲུང་ཞིང་སྐྱོང་བ་
རྣམས་ནི་འཁོར་ལོ་དང༌། ར་བ་ཕྱི་ནང་གི་ནང་དང་ཕྱི་རོལ་ནས་ཡང་དག་པར་སྦྱོར་
བས་འགོད་པར་བྱ་སྟེ། ས་དང་ཆུ་ལས་བྱུང་བ་ཟུང་དུ་སྦྱར་བས་ལུས་ཁམས་སྲུང་བ་
དང་། མེ་རླུང་གིས་ངག སྟོང་པ་དང་ཡེ་ཤེས་ཀྱི་ཁམས་ལས་
ས་བྱུང་བས་ཐམས་ཅད་དུ་
སེམས་ཀྱི་ཁམས་སྲུང་བར་བྱེད་པ་སྟེ། དེ་ནི་བླ་མའི་ངེས་པ་ཞེས་པ་ས་གསུམ་གྱི་བླ་མ་
བཅོམ་ལྡན་འདས་ཀྱི་གསུང་གིས་བསྟན་པའི་ངེས་པ་དང་ལྡན་པའི་སྒོ་ནས་གང་ཞིག་
གནས་དང་སློབ་མ་སོགས་བསྲུང་བའི་དོན་དུ་སྲུང་འཁོར་སོགས་ཅུང་ཟད་འདོད་པ་
ཐམས་ཅད་སྒྲུབ་པ་པོ་ཡིས་བསྒྲུབ་པར་བྱ་ཞེས་པ་ནི་ངེས་པའོ། །འགྲེལ་པར་སྐབས་
འདིར་ཁྲོ་བོ་སོགས་ཀྱི་གཏོར་མའི་སྔགས་གསུངས་པ། སྒྲུབ་ཐབས་དང་མཆོད་ཆོག་
རྣམས་སུ་གསལ་བས་འདིར་མ་བཀོད་དོ། །དེ་ཡང་གཏོར་མ་བྱིན་གྱིས་བརླབས་པ་
ནས་རྡོ་རྗེ་ཤུགས་སྲུང་མ་དྲུག་ཅུ་དང་བཅས་པ་ལ་ཕུལ་ཏེ་གསང་བའི་འཁོར་ལོ་ཧཾ་
ཡིག་སོགས་ལ་གཤེགས་གསོལ་བྱ་བ་ཆོ་ག་རྣམས་སུ་གསལ་ལོ། །དེ་ལྟར་བགེགས་
གཞོམ་པ་དང་སྲུང་བའི་འཁོར་ལོ་གཏོར་མ་འབུལ་བ་རྣམས་བྱས་ནས་ས་ཡོངས་སུ་
བཟུང་བའི་དོན་དུ་ཐོག་མར་སའི་ལྷ་མོ་སྤྱན་དྲངས་ཞིང་ས་བསླང་བ་ནི། གཏོར་མ་
སོགས་བཤམས་ནས་རང་གི་ཐུགས་ཀའི་འོད་ཟེར་གྱིས་ས་ཡི་ལྷ་མོ་སྤྱན་དྲངས་པ་ལ།
མཆོད་ཡོན་གྱི་སྣོད་དུ་ཆུ་དང་བཅས་པའི་མེ་ཏོག་དང་དྲི་ལ་སོགས་པ་དག་གིས་ལྷ་མོ་
བ



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
འདི་ལ་མཆོད་ཡོན་རབ་ཏུ་སྦྱིན་ཞིང་ལྷ་མོ་དེ་ལ་ས་གནང་བའི་གསོལ་བ་བཏབ་སྟེ།
དེའི་ཕྱི་ནས་ས་ཡི་གནས་ལ་སྦྱང་བའམ་དག་པ་ཡི་ཆོ་ག་དག་ནི་ཇི་ལྟར་འདོད་པ་
མཛོད་ཅིག །དེ་ལ་གསོལ་བ་ཇི་ལྟར་གདབ་ཅེ་ན། སྔོན་རྒྱལ་བས་གཞན་འཕྲུལ་
དབང་བྱེད་ཀྱི་ལྷ་ཡི་བདག་པོ་དང་བཅས་པའི་བདུད་ཀྱི་སྡེ་ནི་བཅོམ་པ་དག་ལ་ལྷ་མོ་
ཁྱོད་ནི་དབང་དུ་གྱུར་པ་ཡིན་ལ། དེ་ཕྱིར་ཁྱོད་ནི་བདག་གིས་མཆོད་པར་བྱ་ཞིང་ལྷ་
མཆོག་གིས་བཏུད་པ་ཁྱོད་ཀྱིས་བཞེས་ཤིག་བཞེས་ཤིག་བདག་གི་མཆོད་ཡོན་ནོ། །
ཇི་ལྟར་རྒྱལ་བས་བླ་ན་མེད་པའི་བྱང་ཆུབ་ཀྱི་སླད་དུ་བདུད་ཀྱི་སྡེ་ནི་སྟོབས་ལྡན་དག་
ཀྱང་རབ་ཏུ་བཅོམ་གྱུར་པ། དེ་བཞིན་བདག་གིས་ཀྱང་ནི་སློབ་མ་རྣམས་ལ་རྡོ་རྗེའི་
དབང་བསྐུར་བའི་སླད་དུ་བཟུང་ཞིང་བདུད་རྣམས་ཉམས་པ་དག་ཏུ་བྱ་སྟེ་ཁྱོད་དཔང་
དུ་གྱུར་པས་བདག་ལ་དཀྱིལ་འཁོར་བྱ་བའི་དོན་དུ་ས་གནང་དུ་གསོལ་ཞེས་པའོ། །དེ་
ནས་ལྷ་མོར་གཏོར་མ་ཕུལ་ཏེ། རང་གནས་སུ་གཤེགས་སུ་གསོལ་ནས། མདུན་
མཁར་སྤྱན་དྲངས་པའི་སངས་རྒྱས་སོགས་ལ་ལྷ་མོ་བཅུ་གཉིས་ཀྱིས་མཆོད། མཆོད་
ཡོན་ཕུལ་ནས་གསོལ་བ་འདི་ལྟར་གདབ་པར་བྱ་སྟེ། གང་དག་ཕྱོགས་རྣམས་ཀུན་ན་
བཞུགས་པའི་སངས་རྒྱས་བྱང་ཆུབ་སེམས་དཔའ་ཉེས་པ་ཐམས་ཅད་དང་རྣམ་པར་
བྲལ་བ་གང་ཞིག་བཙུན་མོ་དང་བཅས་པ། དེ་དག་རྣམས་ཀྱིས་མཆོག་གི་སྙིང་རྗེས་
དཀྱིལ་འཁོར་དུ་ནི་དབང་བསྐུར་བའི་སླད་
ད་དུ་བདག་ལ་བསྐྱང་བར་མཛད་དུ་གསོལ།
དེ་ལྟར་སངས་རྒྱས་སྲས་བཅས་དེ་དག་ཀུན་ལ་གསོལ་བ་བཏབ་ནས་སེང་ལྡེང་གི་
རང་བཞིན་སྲུ་བའི་ཕུར་བུ་རྣམས་དག་གིས་ས་ལ་གདབ་པ་འཆད་འགྱུར་ལྟར་བྱ་སྟེ།
ཕྱོགས་ཀྱི་ཁྲོ་བོ་ཕྱག་ན་མཚོན་ཆ་དང་ལྡན་པ་རྣམས་ནི་ཕྱོགས་ཀྱི་ཆ་རུ་བགེགས་ལ་
ཕུར་བུས་གདབ་པ་དང་། བདག་གནས་ཡོ་བྱད་རྣམས་བསྲུང་བའི་དོན་དུ་དགོད་པར་
བྱའོ། །དེ་ནས་གང་དུ་དཀྱིལ་འཁོར་བྱ་བའི་གཞི་དེར་ས་བརྐོ་བའི་མཚན་མ་གསུངས་
44



པ
།
བྱ་བའི་སླད་དུ
དུས་འཁོར་དབང་ལེའི་འགྲེལ་པ།
སའི་སྙིང་པོར་ཟུག་རྔུ་དག་ཏུ་གྱུར་པ་ནི། མི་ཡི་རུས་པ་དང་སོལ་བ་དང་བཅས་པ་
དང༌། སྲོག་ཆགས་ཀྱི་རུ་ནི་དགེ་བའི་ལས་བྱེད་པ་ལ་འཆི་བའི་འཇིགས་པ་བྱེད་པས་
ཟུག་རྔུ་དེ་དག་ཡོངས་སུ་བཟུང་བའི་ས་ཡི་སྙིང་པོར་ངེས་པར་ཞུགས་པར་གྱུར་ན།
གནས་དེ་དག་ཏུ་ཡོན་ཏན་དབང་གིས་སྦྱང་བ་བྱ་དགོས་སོ། །གལ་ཏེ་མ་སྦྱང་ན་ས་ཡི་
ཡོན་ཏན་རྣམ་པར་ཉམས་པར་འགྱུར་ཏེ་དེ་ཡི་ཕྱིར་ན་སྦྱང་བར་བྱའོ། །ས་བསྐོས་པ་
ལ་རིན་ཆེན་དང་དུང་དང་། མཆིང་བུ་དག་བྱུང་ན་ནི་རྣམ་པར་རྒྱལ་ཞིང་བདེ་བ་བྱེད་
པར་འགྱུར་རོ། །འདི་ལྟར་བརྟག་པ་ནི་དཀྱིལ་འཁོར་དག་གི་དོན་དུ་སྟེ། དེ་བཞིན་དུ་
ཁང་བཟངས་ཀྱི་དོན་དང་། སྐྱེ་བོའི་ཁྱིམ་གྱི་དོན་དང་། རབ་གསལ་ངེས་པར་འདིར་
ནི་མཆོད་སྦྱིན་ལ་སོགས་གང་དུ་ དུའང་དེ་ལྟར་ས་བརྟག་པ་དང་སྦྱང་བ་
བྱའོ། །དེ་ནས་ས་སྦྱང་པའི་ཉི་མ་གསུངས་པ། རྫོགས་པ་དག་ལ་ས་ནི་སྦྱང་བ་དང་
གཟུང་བ་དག་ཀྱང་བྱའོ། །ཞེས་པ་ཟླ་བ་གཅིག་ལ་རྫོགས་པའི་ཞག་དྲུག་སྟེ། ཡར་ངོ་
མར་ངོའི་ལྔ་པ་གཉིས་ནི། ལྔ་དང་ཉི་ཤུ། བཅུ་པ་གཉིས་ནི་བཅུ་ཉེར་ལྔ། བཅོ་ལྔ་པ་
གཉིས་ནི་ཉ་སྟོང་སྟེ། དེ་ལྟར་དུས་མཚམས་དེ་ལ་དགེ་ལས་དཀར་ཕྱོགས་ཀྱི་རྫོགས་པ་
བིའི་སྤང་བའི་ཆ་ལ་དང༌། མི་དགེ་བའི་ལས་ལ་ནག་ཕྱོགས་ཀྱི་རྫོགས་པ་རྣམས་ལ་ས་
བསྐོས་ཏེ་ཟུག་རྔུ་རྣམས་དབྱུང་བས་སྦྱང་བ་དང་། སྔགས་དང་ཕྱག་རྒྱ་སོགས་ཀྱིས་ཀྱང་
སྦྱང་བར་བྱས་ལ། སླར་ཁུང་བུ་སས་དགང་ཞིང་འཐས་པར་བཅག་པར་བྱའོ། །དེ་
ནས་ས་ཡོངས་སུ་གཟུང་བ་དང་། དེ་བཞིན་དུ་སློབ་བུ་རྣམས་དག་ནི་ཡང་དག་བསྡུ་བ་
དག་ཀྱང་རྫོགས་པའི་ཚེས་ལ་བྱ་ཞིང་ཁྱད་པར་ཉ་ལ་བྱ་བར་བསྔགས་སོ། །དཀྱིལ་
འཁོར་བྲི་བའི་དུས་ཤེས་ནས་ཞག་བཅུ་གཉིས་པ་ལ་ཐིག་གདབ་པར་བྱ་ཞིང་འདོད་པ་
དང་མ་ནུའི་ཉིན་ཞག་ཞེས་བཅུ་གསུམ་པ་དང་བཅུ་བཞི་པ་དག་ལ་དཔལ་ལྡན་རྡུལ་
ཚོན་དབྱེ་བ་ཉིད་དུ་བྱའོ་ཞེས་པས་ཐིག་གདབ་པའི་སྔར་བཅུ་གཅིག་པར་ལྷག་གནས་
45
ཐ4 ༣



པས་ན་ཀྱེ་མི་ཡི་
མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
ཀྱི་ཆོ་ག་བྱ་བ་ཤུགས་ཀྱིས་ཤེས་སོ། །དབང་དང་རབ་གནས་སྦྱིན་སྲེག་ལ་སོགས་པ་
ཉ་ལ་མཆོག་གི་བླ་མས་སྦྱིན་ཏེ། ར་བ་ནག་པའི་ཉ་དང་། སངས་རྒྱས་ཀྱིས་བདུད་ནི་
བཅོམ་པའི་ཉིན་ཞག་ས་གའི་ཉ་དག་ལ་ཡང་བྱའོ། །འགྲེལ་པར་ལུང་གི་ཚིག་གོ་ཞེས་
སྐབས་ཅི་རིགས་སུ་བྱུང་བ་ནི་སྒྲ་པ་དང་མི་མཐུན་པའི་ཚིག་ཕྲད་སོགས་བྱུང་བ་སངས་
རྒྱས་ཀྱི་ལུང་གི་ཚིག་ལ་དེ་ལྟར་མཛད་དོ་ཞེས་པའི་དོན་དུ་ཤེས་པར་བྱའོ། །དེ་ལྟར་མ་
འགྲིགས་ན་ཡང་ཡིག་གིས་ཉ་གཞན་གང་རུང་ལ་ཡང་རུང་ངོ༌། །ཉ་དེ་ཡི་མཚན་མོ་
རྒྱལ་བའི་རིགས་ཀྱི་སྐུ་གཟུགས་སོགས་ལ་རབ་ཏུ་གནས་པར་བྱ་བར་འགྱུར་ཏེ་
མཚན་མོ་གཞན་ལ་རབ་གནས་བྱ་བ་མིན་ཞེས་པ་ནི་ངེས་པའོ། །དག་པའི་དུས་སྦྱོར་
བཟང་པོ་དང་
། གཟའ་དགེ་བ་དང་། རྒྱུ་སྐར་ལ་སོགས་པ་དགེ་ཞིང་ཤིས་པ་འཛོམ་
བདག་པོ་མཚན་མོ་གཞན་ལ་ཡང་ར རབ་ཏུ་གནས་པར་འགྱུར་བ་ནི་
དམིགས་བསལ་ལོ། །སྲོག་ཏེ་ཕུར་བུ་དང་པ་སངས་ཉི་མ་ལ་ནུབ་པར་གྱུར་ཏེ་མཐོང་
བ་མ་ཡིན་པར་གྱུར་ན་དེ་ཚེ་ཟླ་བ་དེ་ལ་ངེས་པར་ཏེ་མཐའ་གཅིག་ཏུ་བག་མ་ལེན་པ་
དང་རབ་ཏུ་གནས་པར་བྱ་བ་ཉིད་དུ་མི་འགྱུར་རོ། །འདི་ནི་འཇམ་དཔལ་རྩ་བའི་
རྟོགས་པ་ལས། ཉི་མའི་མཐར་ཡང་གཟའ་བཟང་པོ། དཀར་པོ་ཟླ་བ་པ་ཝ་སངས་
ཞེས་སོགས་ཀྱིས་ཞི་གཟའ་རྣམས་མཐོང་བའི་དུས་སུ་དགེ་བར་གསུངས་པ་ལྟར་རོ། །
དེ་བཞིན་དུ་རྒྱལ་དང་ནག་པའི་ཉ་ལ་ཕུར་བུའི་ཞིང་དུ་ཉི་མ་ཞུགས་པ། རྒྱལ་གྱི་ཉ་ལ་
རྒྱལ་པོ་རྣམས་ཀྱི་དབང་བསྐུར་བ་སྟེ་རྒྱལ་པོར་བསྐོར་བ་དང་། ནག་པའི་ཉ་ལ་སངས་
རྒྱས་ཀྱི་དབང་བསྐུར་བའི་བྱ་བ་བཟང་ངོ་། །དེ་ལྟར་སློབ་དཔོན་དག་གིས་ས་གཞིའི་
གནས་སུ་འཇིག་རྟེན་པ་དང་། འཇིག་རྟེན་ལས་འདས་པ་དག་གི་ལས་གང་དང་གང་
བྱེད་པའི་བྱ་བའི་ཆོ་ག་དང་། དུས་དང་གནས་དང་བསྒོམ་པ་དག་ཀྱང་མཐའ་དག་
ཤེས་ནས་ནི། ཞི་སོགས་ལས་ཀྱི་བྱ་བ་གང་དང་གང་བྱེད་པ་དེ་དང་དེ་མཐའ་དག་དེ་



དུས་འཁོར་དབང་ལེའི་འགྲེལ་པ།
ལྟར་འབྲས་བུ་དག་ནི་རབ་ཏུ་སྦྱིན་པར་འགྱུར་ཏེ་རྟེན་འབྲེལ་ཟབ་མོའི་མཐུ་ལས་སོ། །
འདི་གཙོ་བོར་ཚེས་ཀྱི་དུས་ལ་སྦྱར་བར་འགྲེལ་པས་གསུངས། འདིར་དབང་དང་རབ་
གནས་སོགས་ཀྱི་དཀྱིལ་འཁོར་བྱ་བའི་དང་པོར་སློབ་མས་དབང་དང་རབ་གནས་ཀྱི་
དོན་དུ་གསོལ་བ་གདབ་པའི་དུས་དང་སློབ་མ་སྟ་གོན་དང་རབ་གནས་ཀྱི་སྟ་གོན་
སོགས་ཀྱི་དུས་སུ་སྟ་གོན་གྱི་ལྷ་མཆོད་ནས། སློབ་མ་དང་རབ་ཏུ་གནས་བྱའི་རྟེན
བསྲུང་བར་བྱ་བ་ནི་བར་ཆད་མི་འཇུག་པའི་སླད་དུ་ཡིན་ལ། དེ་ཡང་སློབ་མའི་མགོ་བོ་
ལ་ཨུ་ཡིག་ཡབ་ཀྱི་སྐུ། སྙིང་ག་རུ་ཨཱི་ཡབ་ཀྱི་གསུང་། དེ་བཞིན་གཙུག་ཏོར་དུ་ཨཱ་
ཡབ་ཀྱི་ཐུགས་ཏེ་རིགས་གསུམ་དང་། ལྟེ་བ་རུ་ལཾ་ཡུམ་གྱི་སྐུ། མགྲིན་པ་ལ་རཾ་ཡུམ་
གྱི་གསུང་། དཔལ་ལྡན་གསང་བའི་པདྨར་ནི་ཨཱཡུམ་གྱི་ཐུགས་ཏེ། དེ་ལྟར་རྒྱལ་བ་
དང་ལ་སོགས་པ་ལྷ་མོ་སྟེ་ཡབ་ཡུམ་གཉིས་ཀའི་རིགས་སུ་གྱུར་པ་སྐུ་གསུང་ཐུགས་
ཀྱིས་ཕྱེ་བ་དག་གིས་བསྲུང་བ་བྱས་ཤིང་། དེ་བཞིན་སྐུ་གཟུགས་སོགས་དང་གླེགས་
བམ་རྣམས་ནི་རབ་གསལ་ངེས་པར་དཔལ་ལྡན་དབྱངས་རྣམས་དག་གིས་བསྲུང་
བར་བྱས་ཏེ་ཞེས་པ་ཨ་ཨི་རི་ཨུ་ལོ་ལྔས་བསྲུང་བ་བྱའོ། །དེའི་རྗེས་ལ་སངས་རྒྱས་
རྣམས་ལ་གསོལ་བ་གདབ་པར་བྱ་སྟེ། སེམས་ཅན་རྣམས་ནི་ཐར་པའི་སླད་དུ་སློབ་
དཔོན་ཆེ་གེ་མོ་བདག་ཀྱང་། གཙོ་བོའི་སྟེ་དུས་ཀྱི་འཁོར་ལོའི་དཀྱིལ་འཁོར་དག་ནི་
བཞེངས་པར་བགྱིད་པ། དེའི་ཕྱིར་སངས་རྒྱས་དང་བྱང་ཆུབ་སེམས་དཔའ་ཐམས་
ཅད་ཀྱིས་སློབ་མ་ལ་སོགས་པ་རྣམས་བྱིན་གྱིས་བརླབས་པར་མཛད་དུ་གསོལ་ཞེས་
བྱའོ། །དེ་ནས་ཐིག་སྐུད་སོགས་ཀྱི་ལྷག་པར་གནས་པ་གསུངས་པ། ས་གཞི་ཚུལ་
བཞིན་སྦྱང་བ་བྱས་པས་དག་པའི་གནས་ནི་ལས་དང་མཐུན་པའི་སས་ལེགས་པར་
གང་ཞིང་ཤིན་ཏུ་ཡ་ཡོ་མེད་པ་མཉམ་པར་བཀོད་པ་གྲུ་བཞི་པ། ཅུང་ཟད་རུས་སྦལ་
གྱི་རྒྱབ་བཞིན་དབུས་མཐོ་བ་དག་ལ། དཀྱིལ་འཁོར་ནི་ཁྲུ་ཚད་གཅིག་ལ་སོགས་པ་
རྡ
4



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
བྱ་སྟེ་གང་ཞེ་ན། དུས་ཏེ་ཁུ་བཞི་པ་དང་། ནོར་ཞེས་པ་བརྒྱད་དང་། མི་བདག་བཅུ་
དྲུག་དང་། དེ་བཞིན་ཁྲུ་སྟོང་ཕྲུག་དག་གི་ས་ཡི་ཚད་སྦྱང་བ་སོགས་རྫོགས་པ་དེ་ལ་ནི།
ཐིག་སྐུད་དང་། རྡོ་རྗེ་དང༌། རྡུལ་ཚོན་གྱི་སྣོད་རྣམས་རིམ་བཞིན་ལྷ་ཏེ་ཤར་དང་
གཤིན་རྗེ་ལྷོ་དང་ཆུ་བདག་ནུབ་ཏུ་བཀོད་པར་བྱ་བ་སྟེ། བྱང་དུ་རྡོ་རྗེ་དྲིལ་བུ་དག་
དང་དབུས་སུ་རྣམ་པར་རྒྱལ་བའི་བུམ་པ་བཀོད་ནས་འཆད་འགྱུར་གྱི་རིམ་པས་མལ་
སྟན་ལྷག་གནས་ཀྱི་སྒོ་ནས་མཚན་མ་བརྟག་པའི་དོན་དུ་གཉིད་ལོག་པར་བྱས་པས།
སློབ་དཔོན་ནམ་སློབ་མས་དགེ་བའི་མཚན་མ་རྙེད་ན། ཕྱོགས་ཀྱི་དང་པོ་ཤར་གྱི་
ཕྱོགས་དང་ནི་དེའི་ཕྱི་མའི་ཕྱོགས་ནུབ་ཀྱི་གནས་སུ་སློབ་དཔོན་སློབ་མས་དཀྱིལ་
འཁོར་གྱི་ཚངས་ཐིག་ནི་དང་པོ་བཏབ་ལ་དེ་ནས་རིམ་བཞིན་ཐིག་ཡོངས་རྫོགས་སུ
གདབ་པར་བྱའོ། །དེ་ཡི་དུས་སུ་ཐིག་སྐུད་ཆད་པར་གྱུར་ན་བླ་མ་ཉམས་ཤིང་ཡོངས་
འཇོམས་འགོངས་པར་གྱུར་ན་བུ་རྣམས་དག་ཀྱང་ངོ་ཞེས་པ་ཉམས་པར་འགྱུར་རོ། །
གལ་ཏེ་རྡུལ་ཚོན་རླུང་གིས་ཁྱེར་ན་བླ་མ་ལ་སོགས་པ་རྣམས་ལ་འཇིགས་པ་གསལ་
བར་བྱེད་ཅིང་
། ཡུལ་འཁོར་དག་ཏུ་རྒྱལ་པོ་ལ་འཇིགས་པ་ཡང་གསལ་བར་བྱེད་དོ། །
མཚན་མ་ངན་པ་དེ་དག་མཐོང་ནས་སླར་ཡང་སློབ་དཔོན་གྱིས་བསྲུང་འཁོར་དང་
བཅས་ཏེ། གཙོ་བོ་དག་གི་སྡུགས་ཀྱི་བཟླས་པ་རབ་ཏུ་བྱ་སྟེ་རུང་བའི་མཚན་མ་བྱུང་
བར་གྱུར་གྱི་བར་དུའོ། །དེ་ནས་སླར་ཡང་དགེ་བའི་མཚན་མ་རྙེད་ན་མཉམ་དང་མི་
མཉམ་རྐང་པ་དག་གིས་ཞེས་པ་སློབ་དཔོན་གྱི་རྐང་པ་གཡོན་པ་སྐྱིལ་ཀྲུང་དང༌།
གཡས་པའི་མཐིལ་ས་ལ་བཞག་པ་མཉམ་པའི་རྐང་པ་དང་། དེ་ལས་བཟློག་པ་མི་
མཉམ་པའི་རྐང་པའི་འདུག་སྟངས་དེ་དག་གི་སྒོ་ནས་དཀྱིལ་འཁོར་གྱི་ཐིག་ནི་གདབ་
པ་བསྒྲུབ་པར་བྱའོ་ཞེས་པའི་ངེས་པའོ། །ད་ནི་ཡོངས་འཇོམས་ཞེས་པ་ཅི་ལྟ་བུ་ཡིན་
པ་གསུངས་པ། འདིར་ཤེས་རབ་དང་ཐབས་ཀྱི་ཡན་ལག་དབུས་སུ་ཞེས་པ། ཤེས་
བs



དུས་འཁོར་དབང་ལེའི་འགྲེལ་པ།
རབ་ཀྱི་ཡན་ལག་ནི་ལྷོ་དང་ནུབ་པོ། །ཐབས་ཀྱི་ཡན་ལག་ནི་ཤར་དང་བྱང་ཡིན་པས་
འདི་དག་གི་དབུས་སུ་ཡོངས་འཇོམས་ཞེས་སུ་འགྱུར་བ་ཡིན་པས་ཡོངས་འཇོམས་དེ་
ནི་དཀྱིལ་འཁོར་དག་གི་ལས་ཀྱི་ཐིག་གདབ་པ་ལ་དེར་འགོམས་པ་སྤང་བར་བྱ་
དགོས་སོ། །དཀྱིལ་འཁོར་དུ་མ་ཟད་ས་གཞི་ལ་གཡུལ་གྱི་དུས་སུ་རྩེ་མོ་ཅན་མེ་དང་
རླུང་གི་ཕྱོགས་ཉིད་དུ་གནས་པའི་དམག་གི་སྣེ་ཡི་དབུས་སམ་མཚམས་སུ་གདེང་ཅན
སྦྲུལ་བཞིན་དུ་དབྱུག་པའི་རྣམ་པར་གནས་པ་དེ་ལ་འགོངས་པར་གྱུར་པ་དེ་ཡིས་
གཡུལ་དུ་སྡེ་ནི་ངེས་པར་ཉམས་པར་འགྱུར་ཏེ། ས་གཞི་དག་ཏུ་མཚན་མའི་འམ་
འགྲན་པའི་འཐབ་མོ་ལ་ནི་གང་འགོངས་པ་དེ་ལ་ཡོངས་འཇོམས་དེས་བསྣུན་པ་ཉིད་
དུ་འགྱུར་བའོ། །དཀྱིལ་འཁོར་གྱི་དུས་སུ་དེ་ལ་འགོམས་པས་འཐབ་པ་དང་རྩོད་པ་
འབྱུང་བར་འགྱུར་རོ། །དེ་ཕྱིར་གཡུལ་འགྱེད་པ་དང་དབང་བསྐུར་བའི་ལས་ཀྱི་ཐིག་
གདབ་པ་དག་ལ་ཡང་ཡོངས་འཇོམས་ཤིན་ཏུ་སྟོབས་དང་ལྡན་པར་སྔགས་པས་རིག་
པར་བྱའོ། །འདི་ལ་པ་རི་གྷའི་ཙཀྲ་ཞེས་གཞུང་གཞན་ལས་བཤད་དེ་པ་རི་གྷ་ཞེས་པ་
བོད་སྐད་དུ་ཡོངས་འཇོམས་ཞེས་སོ། །དེ་ནས་རྡུལ་ཚོན་སོགས་བྱིན་གྱིས་བརླབ་པའི་
དོན་དུ་ལྷག་གནས་ཀྱི་འདོད་པའི་ལྷའི་དམིགས་པ་ཏིང་ངེ་འཛིན་མདོར་བསྡུས་
གསུངས་པ། ཉི་ཟླའམ་ཐབས་ཤེས་ཀྱི་བདག་ཉིད་ཨ་སོགས་དབྱངས་དང་། ཀ་
སོགས་གསལ་བྱེད་དང་རྡོ་རྗེ་ཧཱུྃ་ཡིག་དང་ལྡན་པ་འདྲེས་པར་གྱུར་པ་དག་གིས་གཙོ་
བོ་དུས་ཀྱི་འཁོར་ལོ་བསྒོམ་པར་བྱའོ། །དེ་ཡང་རང་གི་སྙིང་གའི་པདྨར་ཟླ་བ་དང་ཉི་
མ་དུས་ཀྱི་མེ་ཡི་གདན་གྱི་སྟེང་དུ། སྒྲུབ་ལེར་འཆད་འགྱུར་ལྟར་དཔལ་ལྡན་དུས་ཀྱི་
འཁོར་ལོ་རི་བོང་ཅན་གྱི་མཚན་མ་སྤྱི་བོར་འཛིན་པ་འདོད་པ་ཡི་ལྷ་མནན་པའི་
གཡས་བརྐྱང་ཞབས་ཅན་ཡུམ་དང་བཅས་པར་ནི་བསྒོམས་པར་བྱས་ཤིང་ཤེས་རབ་
མ་དང་བཅས་པའི་གཙོ་བོའི་ཐུགས་ཀའི་པདྨ་དང་། ཉི་ཟླ་སྦྱར་བར་ལྡན་པ་ཞེས་
s



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
བརྩེགས་མ་ལ་གནས་པ་སྟེ། ཡབ་དང་ཡུམ་རང་རང་གི་དབུགས་ཀྱི་རྡོ་རྗེ་ལྕགས་ཀྱུ་
ཡིས། སངས་རྒྱས་རིགས་ལྔ་དང་ལྷ་མོ་ཡུམ་ལྔ་རྣམས་བཀུགས་ནས་རྡུལ་ཚོན་དག་
ལ་བསྟིམ་ནས་རོ་མཉམ་དུ་བཀོད་ཅིང་ཐིག་སྐུད་ལ་ཡང་དེ་ལྟར་བསྒོམ་པར་བྱའོ། །
དེ་ཡང་ཡབ་ཀྱི་ཐུགས་ཀའི་རྡོ་རྗེ་ལྕགས་ཀྱུས་སངས་རྒྱས་ལྔ་དང༌། ཡུམ་གྱི་ཐུགས་
ཀའི་རྡོ་རྗེ་ལྕགས་ཀྱུས་ལྷ་མོ་ལྔ་བཀུག་ཡབ་ཡུམ་གྱི་དྷཱུ་ཏཱིའི་སྒོ་ནས་གཙུག་དཔྲལ་
མགྲིན་སྙིང་ལྟེ་གསང་གི་བར་དུ་ཞུགས་པ་རང་གི་ཁུ་རྡུལ་གྱི་རང་བཞིན་དུ་ཞུ་ཞིང་རང་
གི་རྡོ་རྗེ་ནས་ཡུམ་གྱི་པདྨར་སྤྲོས། ཡུམ་གྱི་རྡུལ་དང་གཅིག་ཏུ་འདྲེས་པ་སངས་རྒྱས་ལྔ་
དང་ལྷ་མོ་ལྔར་གྱུར་པ་མཁའ་ནས་ཕྱིར་སྤྲོས་ཏེ་རྡུལ་ཚོན་སངས་རྒྱས་ལྔར་བསྒོམ་པ་
ལ་སངས་རྒྱས་ལྔ་དང་། ཐིག་སྐུད་ལྷ་མོ་ལྔར་བསྒོམ་པ་ལ་ལྷ་མོ་ལྔ་བསྟིམ་ཞིང་དྲི་
སོགས་ཀྱིས་མཆོད་དེ་འོག་ནས་འབྱུང་བའི་སྔགས་ཀྱིས་བྱིན་གྱིས་བརླབ། དེ་དག་འོད་
དུ་ཞུ་བ་ལས་རྡུལ་ཚོན་དང་ཐིག་སྐུད་ཀྱི་རྣམ་པར་གྱུར་པར་བསམ་ལ་རྡུལ་མཚོན་
དཀྱིལ་འཁོར་གྱི་ནུབ་དང་། ཐིག་སྐུད་ཤར་གྱི་ཕྱོགས་སུ་བཞག་གོ། །འདིའི་ཚུལ་གྱིས་
བུམ་པ་དང་རྡོར་དྲིལ་ཡང་བྱིན་བརླབ་བྱའོ། །སྐབས་འདིར་འགྲེལ་པ་ལས་གསུངས་
པ་ལྟར། དང་པོར་རྡོ་རྗེའི་ཞལ་དག་པའི་སྔགས་ནི། ཨོཾ་ཨཱ༔ཧཱུྃ་ཧོ་ཧ་ཀྵ་པྲཛོ་སོགས་ཏེ།
ཞི་རྒྱས་ལ་ཁཾ་ལས་བྱུང་བའི་ཟླ་བའི་དཀྱིལ་འཁོར་གྱིས་ལུས་སྦྱང་ནས་ཟླ་བ་ལྟ་བུའི་
རྣམ་པར་བསྒོམ་པ་དང་། དབང་དགུག་ལ་རཾ་ལས་ཉི་དཀྱིལ་གྱེས་ལུས་སྦྱངས་ཏེ་ཁ་
དོག་དམར་པོ་དང་། བསད་བསྐྲད་ལ་ཡཾ་ལས་སྒྲ་གཅན་གྱི་དཀྱིལ་འཁོར་གྱིས་ནག་པོ་
དང་། རྨོངས་རེངས་ལ་ལཾ་ལས་དུས་མེའི་དཀྱིལ་འཁོར་སེར་པོས་བྱ་བ་ཁྱད་པར་རོ། །
སླར་གསོ་བ་རྡོ་ལས་མཁའ་དཀྱིལ་ལྗང་གུས་བྱ་ཞིང་། ཨོཾ་སྭ་བྷ་བ་ཤུདྡྷ་སོགས་ཀྱི་
སྔགས་བརྗོད་པར་བྱའོ། །ལག་པ་དག་པའི་སྔགས་ནི་ཨོ་ཏྲཿསརྦ་སྦྲ་རཱ་ཛ་སོགས་
བརྗོད་ཅིང་ལག་པ་བཀྲུ་བའི་ཚུལ་དུ་ཕན་ཚུན་མཉེ་བར་བྱ་ཞིང་ལག་པའི་སོར་མོའི་
50



དུས་འཁོར་དབང་ལེའི་འགྲེལ་པ།
ཚིགས་རྣམས་ལ་དབྱུངས་ཐུང་རིང་དགོད་ཅིང་རྡོ་རྗེ་རྩེ་ལྔའི་ཕྱག་རྒྱ་བཅིངས་ཏེ་ཀ་ཡ་
ཝཱ་ཀ་ཙིཏྟ་སོགས་ཀྱི་སྔགས་བརྗོད་པར་བྱའོ། །དེ་ནས་རྡོ་རྗེ་བཞིར་དག་པའི་ང་རྒྱལ་
བཅས་བཛྲ་ཀཱ་ཡ་སོགས་ཀྱི་སྔགས་བརྗོད་པར་བྱའོ། །དེ་ནས་རིགས་དྲུག་དང་ཡན་
ལག་དྲུག་དགོད་པའི་སྔགས་དང་ཕྱག་རྒྱ་དང༌། བསྲུང་འཁོར་ར་བ་དང༌། ཁང་
བརྩེགས་དང་། འོག་གི་རྡོ་རྗེའི་ས་གཞི་དང་། པདྨ་དང་ཉི་གདན་དང་། ཁྲོ་བོའི་དབང་
པོར་བསྒོམ་པ་དང་། ཁྲོ་བོ་བཅུ་སོ་སོ་ལ་བག་
ལ་བཀའ་བསྒོ་བའི་སྔགས་དང་། ང་རྒྱལ་བཟུང་
བ། ཚོགས་ཞིང་སྤྱན་དྲངས་པ་ལ་ལྷ་མོ་བཅུ་གཉིས་ཀྱི་མཆོད་པའི་སྔགས་དང༌།
བདག་ཉིད་ལྷའི་ང་རྒྱལ་གྱིས་གནས་པའི་སྔགས་དང༌། གཏོར་མ་སྦྱང་སྤྲེལ་སྦྱར་
བསྒྱུར་གྱི་སྔགས་བཞི་དང་། གཏོར་མགྲོན་སྤྱན་དྲངས་བ་དང་། སའི་ལྷ་མོ་སྤྱན་དྲངས་
ཞིང་མཆོད་པའི་སྔགས་དང་
། བདུད་གཞོམ་པ་དང་། ཕུར་པའི་སྔགས་དང་། ཐོ་བའི་
སྔགས་རྣམས་གསུངས་ཤིང་། སྐབས་འདིར་ཕྱག་མཚན་ལྔ་རྐང་མཐིལ་ལ་བཀོད་ཅིང་
རྡོ་རྗེ་ཡི་སྟབས་ལ་སོགས་པས་ས་བཅག་པར་གསུངས་སོ། །རྡོ་རྗེའི་ས་སྤྱན་དྲངས་
བའི་སྔགས་དང༌། བུམ་པ་དང་ཐིག་སྐུད་དང་རྡུལ་ཚོན་དང་རྡོ་རྗེ་དང་དྲིལ་བུ་ལྷག་པར་
གནས་པ་དང་། སློབ་མ་ལྷག་གནས་ཀྱི་སོ་ཤིང་དོར་བ། རྡོ་རྗེ་སེམས་དཔའ་བསྐུལ་
བའི་སྔགས་རྣམས་དང་། མལ་སྟན་ལྷག་གནས་ཀྱི་སྔགས་རྣམས་དང་རྨི་ལམ་གྱི་
མཚན་མ་བཟང་ངན་ཀྱང་གསུངས་ལ། གཏོར་མ་སྦྱང་བའི་སྔགས་དང་གཏོར་མའི་
མགྲོན་དུ་རྡོ་རྗེ་མཁའ་འགྲོ་མ་རྣམས་དགུག་པ་དང་། དབང་བདུན་གྱི་དོན་དུ་གསོལ་
བ་འདེབས་པའི་སྔགས་དང་། དབང་ཐོབ་པའི་ང་རྒྱལ་བྱ་བའི་སྔགས་དང༌། དབང་
གོང་མའི་དོན་དུ་གསོལ་བ་འདེབས་པའི་སྔགས་དང་། དབང་ཐོབ་པའི་ང་རྒྱལ་གཟུང་
བའི་སྔགས་དང་། དབང་བཞི་པའི་དོན་དུ་གསོལ་བ་འདེབས་པ་དང་ང་རྒྱལ་གཟུང་
བའི་སྔགས་དང་། ཕྱག་རྒྱ་དྲུག་དང་། ཕྱག་རྒྱ་བཞིའི་སྔགས་དང་། གཡས་གཡོན་གྱི་
5



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
ཕྱག་མཚན་རྣམས་ཀྱི་སྔགས་དང་། གླང་པགས་དང་
། སྦྲུལ་རྒྱན་གྱི་སྔགས་རྣམས་དང༌།
རྩ་བའི་སྔགས་རྐང་པ་བཅུ་དྲུག་པ་དང་། བདུད་རིགས་བརྒྱའི་མགོ་ཕྲེང་དང་། མཁའ་
འགྲོ་མའི་ས་བོན་དང་། ཕྲེང་བའི་སྔགས་རྐང་པ་བདུན་ཅུ་རྩ་གཉིས་པ་དང་བཅས་པ་
རྣམས་དང་། ཐིག་གདབ་པའི་སྐབས་ཀྱི་སྔགས་རྣམས་དང་། ཐིག་གདབ་ཚུལ་རྣམས་
ནི་འགྲེལ་པ་ལས་ཤེས་པར་བྱ་ཞིང་གོ་སླ་ལ། སྔགས་རྣམས་བོད་སྐད་དུ་བསྒྱུར་བ་དང་
།
དེ་དག་གི་ལག་ལེན་དང་འབྲེལ་བར་སྔགས་རྣམས་སྒྲུབ་ཐབས་དང་དབང་ཆོག་རྣམས་
སུ་གསལ་བས་འདིར་སླར་ཡང་མ་བཀོད་དོ། །འགྲེལ་པར་མདོར་བསྡུས་དང་པོའི་
རྗེས་ནས་འདིའི་བར་དུ། སྲུང་འཁོར་དང་ས་སོགས་གཟུང་བའི་མདོར་བསྡུས་གཉིས་
པས་བསྟན་པར་མཛད་དོ། །དེ་ནས་དཀྱིལ་འཁོར་གྱི་ཐིག་གདབ་པ་གསུངས་པ།
དཀྱིལ་འཁོར་གྱི་ས་ལ་ཐོག་མར་སློབ་དཔོན་ནུབ་ཏུ་གནས་ཤིང་ཁ་ཤར་དུ་ཕྱོགས་པས་
ལག་གཡོན་པས་ཐིག་སྐུད་བཟུང་ཞིང་རྐང་གཡོན་སྐྱིལ་ཀྲུང་ཕྱེད་པ་དང་གཡས་ས་ལ་
བཞག་པས་འཁོད་ལ། སློབ་མ་ལས་ཀྱི་རྡོ་རྗེ་ཅན་ཤར་དུ་གནས་ནས་ཁ་ནུབ་ཏུ་ཕྱོགས་
པས་ལག་གཡས་པས་ཐིག་སྐུད་བཟུང་ཞིང་རྐང་གཡས་ཕྱེད་ཀྲུང་གཡོན་ས་ལ་བཞག་
པས་འཁོད་དེ། དཀྱིལ་འཁོར་གྲུ་བཞིར་གཞལ་ནས་དབུས་སུ་ཚངས་པའི་ཐིག་དང་པོ་
གདབ་པར་བྱའོ། །དེ་ནས་སྔ་མ་བཞིན་དུ་ལྷོར་སློབ་དཔོན་བྱུང་དུ་ཞལ་ཕྱོགས་པ་དང་།
ལས་ཀྱི་རྡོ་རྗེ་ལྷོར་ཕྱོགས་པས་ཚངས་པའི་ཐིག་གཉིས་པ་གདབ་པར་བྱའོ། །དེ་ནས་
རླུང་དང་མེའི་ཐིག་དང་བདེན་བྲལ་དང་དབང་ལྡན་གྱི་ཟུར་ཐིག་གཉིས་ཀྱང་བཏབ་ལ།
དེ་ནས་ཕྱོགས་ཀྱི་ཡོངས་འཇོམས་སྤངས་ཤིང༌། ཤར་ནུབ་ཀྱི་ཚངས་ཐིག་ནས་
བརྩམས་ཏེ་ལྷོའི་ས་ལ་ཐིག་གདབ་པ་དང་དེ་ནས་བྱང་གི་ས་ལའོ། །དེ་ནས་ལྷོ་བྱང་ནི་
ཚངས་ཐིག་ནས་ནུབ་ཀྱི་ས་ལའོ། །དེ་ནས་ཤར་གྱི་ས་ལ་ཐིག་གདབ། དཀྱིལ་འཁོར་
ལ་དགོས་པའི་ཐིག་རྣམས་མ་གཏོགས་ལྷག་མ་དབྱེ་བར་བྱ་བ་སྤྱིར་ཤེས་པར་བྱའོ། །
ག



དུས་འཁོར་དབང་ལེའི་འགྲེལ་པ།
དེ་ནས་ཐིག་ནི་རོ་དང་དགུ་བཅུ་ཞེས་དགུ་བཅུ་རྩ་དྲུག་འདི་དག་དབུས་ཀྱི་ཚངས་བའི་
ཐིག་ལས་ཤར་ལྷོ་ནུབ་བྱང་བཞིའི་ཕྱོགས་ཀྱི་ཆ་རྣམས་དག་ཏུ་རབ་ཏུ་སྦྱིན་པའམ་
འགོད་པར་བྱ་སྟེ་ཕྱོགས་རེ་རེར་ཡང་ཐིག་གོ་དྲུག་རེ་གདབ་བོ། །ཐིག་གོ་དྲུག་པོ་རེ་
རེའི་བར་ཚད་ནི་སོར་ཕྱེད་དུ་བརྗོད་པ་སྟེ། སོར་ཕྱེད་པ་གོ་དྲུག་གི་ཐིག་འདི་དག་ཐིག་
རིང་ཡིན་ནོ། །དེ་ལས་དབུས་ཀྱི་ནོར་དང་དུས་ཀྱི་ཐིག་རྣམས་དག་གིས་དབུས་སུ་
སྙིང་པོའི་དཀྱིལ་འཁོར་དག་ཏུ་འགྱུར་ཞེས་པ་ནང་གི་ཐིག་བཞི་བཅུ་རྩ་བརྒྱད་ནི་སྙིང་
པོའི་དཀྱིལ་འཁོར་ཏེ་ཐུགས་དཀྱིལ་གྱི་ཆའོ། །སྙིང་པོ་ལས་ནི་ཕྱི་རོལ་དུ་ཐིག་བརྒྱ་
དང་གོ་གཉིས་ཀྱི་ཐིག་མཐའ་དག་རྣམས་ཀྱིས་བཀོད་པ་དག་ཀྱང་དཀྱིལ་འཁོར་ཆེན་
པོའི་སྒོ་ཡི་མཚམས་ཞེས་པ། ཐུགས་དཀྱིལ་གྱི་ཞེ་བརྒྱད་པོ་ལས་ཉིས་འགྱུར་གྱི་ཐིག་
གོ་དྲུག་གིས་གསུང་གི་དཀྱིལ་འཁོར་གྱི་སྒོ་ཡི་མཚམས་དང་། གསུང་དཀྱིལ་གྱི་ཐིག་
ལས་ཉིས་འགྱུར་གྱི་ཐིག་གིས་སྐུ་དཀྱིལ་གྱི་སྒོའི་མཐར་ཐུག་པར་འགྱུར་རོ། །དེ་ནས་
ར་བ་ལྔ་དང་རྟ་བབས་དང་ལ་སོགས་པའི་སྒྲས་ས་དང་། ཆུ་དང་རྩེ་མོ་ཅན་མེ་དང་
གཡོ་བའི་དཀྱིལ་འཁོར་རླུང་གི་ཁོར་ཡུག་བཞི་རྣམས་ནི་སྐུ་དཀྱིལ་གྱི་ཕྱི་རོལ་གྱི་ས
ལ་བལྟ་བར་བྱའོ་ཞེས་ཕྱི་རོལ་ནམ་མཁའི་མུ་ཁྱུད་ལ་རྡོ་རྗེའི་ཕྲེང་བ་དང་བཅས་པའོ། །
ཐིག་གདབ་པའི་ངེས་པ་འདི་ནི་སྤྲོས་པའི་དོན་གྱིས་གསུངས་ཏེ། རང་གི་ངོ་བོས་ཐིག་
གིས་ཆ་ཕྱེ་ཚུལ་ནི་ཚིགས་བཅད་ང་བཞི་པ་དང་ང་ལྔ་པ་གཉིས་ཀྱིས། གཉིས་དང་ཆུ་
གཏེར་གཅིག་ཆུ་གཏེར་གཅིག་པ་དང་ཉི་མ་ཞེས་པ་ལ་སོགས་པས་ཆ་ཕྱེད་པའི་ཐིག་
ཐུང་འདེབས་ཚུལ་གསུངས་སོ། །དེས་ན་ལག་ལེན་དུ་འདེབས་བདེ་བ་ཟླ་བའི་ཆ་བཅུ་
དྲུག་དག་པ་རྩ་རྒྱུད་ལས་གསུངས་པའི་ཐིག་ནི། གྲུ་བཞི་མཉམ་པའི་ས་གཞི་ལ། །བཅུ་
དྲུག་ཆ་རུ་བྱས་ནས་ནི། །ཞེས་སོགས་ཀྱིས་གསུངས་པ་ལྟར། དང་པོར་ཚངས་ཐིག་ཆ་
བཅུ་དྲུག་པ་
པ་ཟུར་ཐིག་དང་བཅས་པ་བཏབ་ནས། དེ་ལས་ཕྱོགས་བཞིར་ཆ་བཞི་བཞི་
མ



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
དོར་བ་སྐུ་དཀྱིལ་དང་། ལྷག་མ་ནང་གི་ཆ་བརྒྱད་པོ་སླར་ཡང་ཕྱེད་མར་བགོས་པས་ཆ་
བཅུ་དྲུག་ཏུ་འགྱུར་ལ། དེ་ལས་ཕྱོགས་བཞིར་ཆ་བཞི་བཞི་ཕྱིར་དོར་བ་གསུང་དཀྱིལ་
གྱི་དོན་དུ་འགྱུར་རོ། །ལྷག་མ་ནང་གི་ཆ་བརྒྱད་པོ་སླར་ཡང་ཕྱེད་མར་བྱས་པས་ཆ་
བཅུ་དྲུག་ཏུ་འགྱུར་ཏེ་ཐུགས་དཀྱིལ་གྱི་སའོ། །བཅུ་དྲུག་པོ་དེའི་ཆ་བཞི་བཞི་རེ་ཕྱོགས་
བཞིར་དོར་བའི་ནང་གི་ཆ་བརྒྱད་ནི་སྙིང་པོ་བདེ་ཆེན་གྱི་དཀྱིལ་འཁོར་དུ་འགྱུར་བས།
དེ་ལྟར་སྐུ་དཀྱིལ་སོར་ཕྱེད་པ་གོ་དྲུག་ཉིས་འགྱུར་དང་། གསུང་དཀྱིལ་སོར་ཕྱེད་པ་གོ་
དྲུག་དང་། ཐུགས་དཀྱིལ་སོར་ཕྱེད་པ་ཞེས་བརྒྱད་དང་། བདེ་ཆེན་འཁོར་ལོ་སོར་ཕྱེད་
པ་ཉེར་བཞི་སྟེ་དཀྱིལ་འཁོར་བཞི་པོ་ཕྱི་རིམ་གྱི་ཕྱེད་ཀྱི་ཆ་རེ་ནང་མར་འགྱུར་བ་ཡིན་
ལ། ཐུགས་དཀྱིལ་གྱི་ཆ་བཅུ་དྲུག་པོའི་ཆ་རེ་རེ་སོར་ཕྱེད་གསུམ་དུ་འགྱུར་བ་ལས། ཆ་
བཅུ་དྲུག་པོའི་ཆ་གཉིས་སྒོའི་དོན་དུ་བཤད་པས། སྒོ་སོར་ཕྱེད་པ་དྲུག་དང་། གསུང་
གི་དེ་ལས་ཉིས་འགྱུར། སྐུའི་སྒོ་གསུང་ལས་ཉིས་འགྱུར་ཏེ་དཀྱིལ་འཁོར་གསུམ་གྱི་སྒོ་
ནི་རང་རང་གི་འཁོར་ལོའི་ཚད་ཀྱི་བརྒྱད་ཆར་འགྱུར་རོ། །ཚངས་ཐིག་ལས་བྱང་ལྷོ་
ཤར་ནུབ་ཏུ་སོར་ཕྱེད་པ་གཉིས་རེ་སྤངས་ནས་སྙིང་པོའི་པདྨའི་ལྟེ་བའི་གཙོ་བོའི་
གདན་གྱི་དོན་དང་ཕྱོགས་དང་སྒོ་བཞི་རྣམས་སུ་ལྷའི་པདྨའི་གདན་གྱི་དོན་དུ་ཐིག་
གདབ་པར་བྱ་ལ། དེ་ཡང་ཕྱོགས་བཞིར་སོར་ཕྱེད་པ་བཞི་ནི་པདྨའི་འདབ་མ་རྣམས་
སུ་འགྱུར་ཏེ། གཙོ་བོའི་གདན་འཁོར་ལོའམ་ཆུ་སྐྱེས་པདྨ་ནི། ལྷ་དང་ལ་སོགས་པའི་
སྒྲས་ལྷ་མོ་གཞན་རྣམས་ཀྱི་གདན་ལས་ སུམ་འགྱུར་དག་ཀྱང་ཡིན་ལ་དེ་ལྟར་ཚངས་
པའི་གནས་སུ་ནི་ཉི་མའི་རེའུ་མིག་དག་གིས་ཞེས་པ་སོར་ཕྱེད་པ་བཅུ་གཉིས་ཀྱིས་
གཙོ་བོ་བཅོམ་ལྡན་འདས་ཀྱི་གདན་པདྨའོ། །པདྨའི་སུམ་ཆ་ལྟེ་བ་སྟེ་སོར་ཕྱེད་པ་
བཞིར་འགྱུར་ཏེ། ཕྱོགས་རྣམས་སུ་འདབ་མའི་ནང་དུ་ཐིག་བཏབ་ནས། ལྷག་མ་སོར་
ཕྱེད་པ་གསུམ་རྣམ་པ་གཉིས་སུ་བྱས་ཏེ། རྐང་པ་དང་བཅས་པའི་སོར་ཕྱེད་པའི་ཆས་
54



དུས་འཁོར་དབང་ལེའི་འགྲེལ་པ།
སྙིང་པོའི་དཀྱིལ་འཁོར་ལ་རེ་ཁཱ་གསུམ་དུ་འགྱུར་རོ། །སླར་ཡང་པདྨའི་འདབ་མའི་ཕྱི་
རོལ་དུ་སོར་ཕྱེད་པ་རི་བོང་ཅན་གྱིས་ཀ་བ་དང་རྡོ་རྗེའི་ཕྲེང་བར་འགྱུར་ལ། དེ་ནས་
སོར་ཕྱེད་པ་བཞི་ཡིས་སངས་རྒྱས་བཞི་དང་ལ་སོགས་པའི་ལྷ་མོ་བཞི་ཡི་པདྨར་རབ་
ཏུ་འགྱུར་ཞིང་། དེ་ཡི་ཕྱི་རོལ་དུ་སོར་ཕྱེད་པ་རི་བོང་ཅན་གྱིས་ཞེས་གཅིག་གིས་ཕྱི་
རོལ་གྱི་རྡོ་རྗེའི་ཕྲེང་བར་ཡང་ངོ་ལྷ་མོ་དང་སངས་རྒྱས་དག་གི་བར་གྱི་ལེ་ཚེ་ཉིད་དུ།
བུམ་པའམ་ནི་ཐོད་པའི་རྣམ་པ་བརྒྱད་པོ་གདན་དུ་སོར་ཕྱེད་པའི་རེ་མིག་གསུམ་ཀྱིས་
གཡོན་དང་གཡས་སུ་ཀ་བ་བཅུ་དྲུག་གི་བར་དུ་འགྱུར་རོ། །གནས་དེ་ནས་འདིར་ཇི་
སྲིད་རེ་ཁཱའི་བར་དུ་སོར་ཕྱེད་པ་ཉིན་མོར་བྱེད་པ་སྟེ་བཅུ་གཉིས་དག་གིས་ཁྱམས་ཀྱི་
ཚོན་གྱི་སར་འགྱུར་ཏེ། དེ་ནས་རྡོ་རྗེ་ཕྲེང་བ་ལས་སོར་ཕྱེད་པ་གསུམ་པའི་ཆ་གཉིས་
དང་སོར་ཕྱེད་དོར་ནས་ཐིག་བཏབ་སྟེ་ཕྱོགས་དང་ཟུར་རྣམས་སུ་ཆུ་གཏེར་རེའུ་མིག་
དག་གིས་ཞེས་བཞིས་དྲི་ལ་སོགས་པ་ལྷ་མོ་རྣམས་དང་སྣ་ལ་སོགས་པ་ལྷ་རྣམས་ཀྱི་
ཟླ་ཉི་པདྨ་ཉིད་ཀྱི་གདན་ནོ། །དེ་ནས་སོར་ཕྱེད་དོར་ནས་ཕྱེད་དང་བཅས་པའི་སོར་
ཕྱེད་པ་གཅིག་གིས་རེ་ཁཱའམ་ར་བ་གསུམ་སྟེ། དུས་ཏེ་དྲུག་དང་རོ་རྣམས་ཀྱིས་ཀྱང་
སྒོ་དང་སྒོ་ཁྱུད་དང་དེ་བཞིན་སྒོ་ལོགས་དང་སྒོ་ཡི་འགྲམ་པ་དག་སྟེ། སོར་ཕྱེད་པ་
གསུམ་གྱིས་ཀྱང་ནི་ཁ་ཁྱེར་ཆེན་པོ་ཞེས་པ་བེ་དི་ཀ་སྟེ་ལན་ཀན་ནམ་སྟེགས་བུར་
བསྒྱུར་བ་དེ་ཡི་ས་ཆ་ཡིན་ཞིང་ར་བའི་ས་ལས་ཉིས་འགྱུར་དག་དང་ཀ་བ་ནི་ཕྱེད་ཀྱི་
ཆའོ། དེ་ནས་སོར་ཕྱེད་པའི་ཕྱེད་དང་བཅས་པའི་སོར་གཅིག་སྟེ་ཕྱེད་གཉིས་དང་།
སོར་ཕྱེད་ནི་དུས་ཀྱི་ཞེས་པ་གསུམ་གྱིས་ནོར་བུའི་རང་བཞིན་གྱི་སྣམ་བུ་དང་ནི་དོ་
ཤལ་དང་དོ་ཤལ་ཕྱེད་པའི་ས་རུ་འགྱུར་ཏེ། སྟེགས་བུའི་ཕྱེད་ཀྱིས་རིན་ཆེན་སྣམ་བུ་
དང༌། སྣམ་བུའི་ཉིས་འགྱུར་གྱིས་དོ་ཤལ་དང་དོ་ཤལ་ཕྱེད་པ་ཡིན་པའི་ཕྱིར་རོ། །དོ་
ཤལ་གྱི་ཕྱེད་ནི་བ་ཀུ་ལི་སྟེ་ཤར་བུ་ཞེས་གྲགས་པ་དང་། ཀྲ་མ་ཤིར་ནི་མདའ་ཡབས་



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
སོ། །དེ་ལྟར་ན་སྒོ་དང་མཉམ་པ་ནི་སྒོ་ཁྱུད་དོ། །སྒོ་ཁྱུད་དང་མཉམ་པ་ནི་ལོགས་ཡིན་
ཏེ་འགྲམ་ཡང་དེ་བཞིན་ནོ། །སྒོ་ཡི་རྩ་བའི་ཐིག་གི་དང་པོ་ནས་ནི་གསུམ་གྱིས་བསྒྱུར་
བའི་བཅུ་ཡིས་རྟ་བབས་ཀ་བར་བཅས་པར་འགྱུར་ཏེ། ཀ་བའི་སྟེང་དུ་རྟ་བབས་སྒོ་
ལས་སུམ་འགྱུར་གྱི་ཚད་དོ། །དོ་ཤལ་གྱི་ས་ལས་ཐིག་ཕྱེད་སྟེང་དུ་དོར་ནས་དོ་ཤལ་
ཕྱེད་པ་དག་གི་མཐར་ནི་བ་ཀུ་ལིར་ཡང་རབ་ཏུ་འགྱུར། ཞེས་པ་འདི་ཡན་ཆད་ཀྱིས་
སྙིང་པོའི་དཀྱིལ་འཁོར་ལ་ཐིག་གདབ་པའི་ངེས་པའོ། །སླར་ཡང་དཀྱིལ་འཁོར་གྱི་
དོན་དུ་ཐིག་གཞན་གཉིས་དང་ཆུ་གཏེར་གཅིག་དང་ཞེས་པ་ནས། རྟ་བབས་རབ་ཏུ་
གསུངས་པའི་ཆ་རྣམས་ཀྱིས་ཞེས་པའི་བར་གྱིས་ཐུགས་དཀྱིལ་གྱི་དཀྱིལ་འཁོར་ལ་
ཐིག་གདབ་པ་གཉིས་ཀ་རབ་ཏུ་གསུངས་སོ་ཞེས་པ་ནི་ཐུགས་དཀྱིལ་གྱི་ངེས་པའོ། །
འདིར་རྩ་རྒྱུད་ལས་གསུངས་པའི་རྟ་བབས་ཀྱི་མཚན་ཉིད་ནི། རྟ་བབས་ཐམས་ཅད་
སྒོའི་ཚད་ལས་སུམ་འགྱུར་དུ་གསུངས་པས་ན། ཐུགས་དཀྱིལ་ལ་སོར་ཕྱེད་པ་དྲུག་གི་
སྒོ་ཡིན་པས་དེའི་རྟ་བབས་ནི། སོར་ཕྱེད་པ་བཅོ་བརྒྱད་དུ་འགྱུར་ལ། དེ་ཡང་བརྩེགས་
མ་གསུམ་ལས། དང་པོ་ནི་སོར་ཕྱེད་པ་དྲུག་གིས་སོ། །གཉིས་པ་ཕྱེད་དང་བཅས་པའི་
བཞིས་དང་། གསུམ་པ་ཕྱེད་དང་བལ་ ཅས་པའི་གསུམ་གྱིས་སོ། །དེ་ནས་གཉིས་ཀྱིས་
ཧར་མི་དང་གཉིས་ཀྱིས་བུམ་པ་སྟེ། དེ་ལྟར་ཆ་བཅོ་བརྒྱད་ཀྱིས་རྟ་བབས་སུམ་
བརྩེགས་སོ། །རྩེག་མ་དང་པོ་ལ་རྟ་བབས་ཀྱི་ཀ་བའི་སྟེང་དུ་སོར་ཕྱེད་ཀྱི་ཆས་སྣམ་བུ་
སྟེ། རིང་ཚད་ལ་སོར་ཕྱེད་པ་ཉེར་བཞིའོ། །དེའི་སྟེང་དུ་སོར་ཕྱེད་ཀྱི་ཆས་མྱོས་པ་སྲུང་
བ་སྟེ་རིང་བར་སོར་ཕྱེད་པ་བཅུ་དྲུག་གོ། །དེའི་སྟེང་དུ་སྙིང་པོའི་ལྟེ་བའི་ཚད་ཀྱི་དབུས་
སུ་མཆོད་པའི་ལྷ་མོའི་གནས་གྲུ་བཞིའོ། །དེའི་གཡས་དང་གཡོན་དུ་སོར་ཕྱེད་ཀྱི་ཀ་
བའོ། །དེ་དག་གི་གཡས་གཡོན་དུ་སླར་ཡང་ལྷ་མོའི་གནས་སོ། །དེ་ནས་སླར་ཡང་
གཡས་དང་གཡོན་དུ་ཀ་བའོ། །དེ་དག་གི་གཡས་དང་གཡོན་དུ་རྟ་བབས་ཀྱི་ཀ་བའི་
ད



A
དུས་འཁོར་དབང་ལེའི་འགྲེལ་པ།
སྟེང་དུ་གླང་པོ་ཆེ་མནན་པའི་སེང་གེ་ཟུང་ཞིག་མགོ་སྟེང་དུ་བལྟས་པའོ། །དེ་དག་གི་
མགོ་བོའི་སྟེང་དང་ཀ་བ་བཞིའི་སྟེང་དུ་འོག་གི་སྣམ་བུའི་ཕྱེད་ཀྱི་ཆས་སྣམ་བུར་འགྱུར་
ཏེ། རིང་དུ་སོར་ཕྱེད་པ་བཅོ་བརྒྱད་དོ། །དེ་སྟེང་རྩ་བའི་མྱོས་སྲུང་བཞིན་དུ་མྱོས་པ་
སྲུང་བ་སྟེ། རིང་བར་སོར་ཕྱེད་པ་བཅུ་གཉིས་སོ། །དེའི་སྟེང་དུ་རྐང་པས་དམན་པའི་
སོར་ཕྱེད་ཀྱི་ཆས་ཀ་བ་སོ་སོ་སྟེ། ཀ་བའི་བར་དུ་སོར་ཕྱེད་པ་གསུམ་གྱིས་ལྷའི་གནས་
སམ་མཚན་མའི་གནས་གསུམ་མོ། །ཕྱི་རོལ་གྱི་ཀ་བ་དག་གི་གཡས་དང་གཡོན་དུ་ཤཱ་
ལ་བྷཉྫི་ཀ་བྱའོ། །དེ་དག་གི་མགོ་བོའི་སྟེང་དང་ཀ་བ་བཞིའི་སྟེང་དུ་སླར་ཡང་སོར་
ཕྱེད་པ་ཕྱེད་ཀྱི་ཆས་སྣམ་བུ་སྟེ། རིང་པར་སོར་ཕྱེད་པ་བཅོ་ལྔའོ། །དེའི་སྟེང་དུ་སྔ་མ་
བཞིན་དུ་སོར་ཕྱེད་གྱིས་མྱོས་པ་སྲུང་བ་སྟེ། རིང་པར་སོར་ཕྱེད་བརྒྱད་པའོ། །དེའི་
སྟེང་དུ་སོར་ཕྱེད་གྱིས་ཆས་ཀ་བ་སོ་སོ་བྱའོ། །ཀ་བའི་བར་བར་དུ་རྩ་བའི་རྩེགས་མའི་
ལྷའི་གནས་གྱི་ཕྱེད་ཀྱི་ཆས་གནས་གསུམ་མོ། །དེ་ལ་ཕྱི་རོལ་གྱི་ཀ་བ་དག་གི་གཡས་
གཡོན་དུ་སླར་ཡང་ཤཱ་ལ་བྷཉྫི་ཀ་བྱའོ། །དེའི་སྟེང་དུ་ཆ་ཕྱེད་ཀྱི་སྣམ་བུ་སོར་ཕྱེད་བཅུ་
གཉིས་པའོ། །དེའི་སྟེང་དུ་ཧར་མི་རིང་བ་ཉིད་དུ་སོར་ཕྱེད་པ་བརྒྱད་པའོ། །དེའི་སྟེང་
དུ་གཉིས་ཀྱིས་བུམ་པ་སྟེ། གཡས་དང་གཡོན་དུ་རྒྱལ་མཚན་གྱི་ཡུ་བའི་གནས་སོ། །དེ་
བཞིན་དུ་སྣམ་བུ་སོ་སོའི་རྩེ་མོར། རྔ་ཡབ་དང་། མེ་ལོང་འཕྱང་བ་དང་། རྒྱལ་མཚན་
ཏེ་དེ་ལྟར་རྟ་བབས་ཀྱི་ཚད་དང་མཚན་ཉིད་ཤེས་པར་བྱའོ། །དེ་ནས་གསུང་གི་དཀྱིལ་
འཁོར་གསུངས་པ། རེ་མིག་དྲུག་གིས་རྟ་བབས་འོག་ཏུ་ནོར་གྱི་པདྨ་དང་ལྡན་རྣལ་
འབྱོར་མ་རྣམས་སྣམ་བུའོ། །ཞེས་པ་གསུང་དཀྱིལ་ལ་སོར་ཕྱེད་པ་དྲུག་གི་བདག་ཉིད་
ཅན་གྱི་ཆ་ཆེན་བཞི་ཡི་ཁྱོན་ཡོད་པ་ལས་ནང་གི་ཆ་ཆེན་གཉིས་ལ་ཐུགས་དཀྱིལ་གྱི་ར་
བ་དང་སྟེགས་བུའམ་ཁ་ཁྱེར་དང་སྣམ་བུ་དང་དོ་ཤལ་དང་དོ་ཤལ་ཕྱེད་པ་དང་བ་ཀུ་
ལཱི་དང་ཀྲ་མ་ཤཱི་ཆུ་རྣམས་བཀོད་ནས་ལྷག་མའི་ཆ་ཆེན་གཉིས་ལས་གཅིག་དོར་ནས།
5



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
ཆ་གཞན་གྱི་རེ་མིག་དྲུག་པོ་རྣམས་ལ་སྟེང་འོག་གི་སྐལ་པའི་རེ་མིག་མི་དགོས་པས།
ཕྱོགས་བཞི་མཚམས་བཞིའི་དབུས་རྣམས་སུ་ཆ་ཆུང་བཞི་ཡིས་རྣལ་འབྱོར་མ་རྣམས་
ཀྱི་པདྨ་བརྒྱད་ཀྱི་སྣམ་བུ་བྱ་སྟེ། ཕྱོགས་རྣམས་སུ་ཐུགས་དཀྱིལ་གྱི་རྟ་བབས་ཡོད་ཀྱང་།
བྲི་བྱ་ལ་ཐུགས་ཀྱི་རྟ་བབས་ཀྱི་རྩེག་མ་གཉིས་པའི་མྱོས་པ་སྲུང་བ་སོར་ཕྱེད་བཞི་ཙམ་
དུ་དཔངས་སོར་ཕྱེད་དུ་བཤིག་ཅིང་། གཡས་གཡོན་གྱི་ཀ་བ་ཟུང་དག་སོར་མོ་ཕྱེད་
ཕྱེད་ཙམ་རེ་གཡས་གཡོན་དུ་ཕྱིར་བགྱེད་ནས་དེར་སོར་ཕྱེད་པ་བཞི་གྲུ་བཞིའི་ས་ལ་
རྣལ་འབྱོར་མ་རྣམས་ཀྱི་པདྨ་བྱའོ། །ཕྱི་རོལ་དུ་གསུང་དཀྱིལ་ལ་སྒོ་ནས་བརྩམ་སྟེ། རྟ
བབས་ཀྱི་མཐར་ཐུག་པ་ཐམས་ཅད་ཐུགས་དཀྱིལ་ལས་ཉིས་འགྱུར་དུ་བྱའོ། །དེ་ནས་
སྐུ་དཀྱིལ་ལ་ཕྱོགས་བཞིར་སོར་ཕྱེད་པ་བཅུ་གཉིས་ཀྱི་བདག་ཉིད་ཅན་གྱི་ཆ་ཆེན་བཞི་
ཡོད་པ་ལས། ནང་གི་གཉིས་ནི་གསུང་དཀྱིལ་གྱི་ར་བ་ནས་ཀྲ་མ་ཤིརཱའི་བར་གྱི་ས་དང༌།
དེ་ནས་ལྷག་ཆ་ཆེན་གཉིས་ལ་སོར་ཕྱེད་པ་རོ་ཡིས་བསྒྱུར་བའི་དུས་བཞིའི་གྲངས་
ཀྱིས་ཏེ་ཉི་ཤུ་རྩ་བཞིས་དཔལ་ལྡན་ཚོན་གྱི་ས་སྟེ་སྐུ་ཡི་རེ་ཁཱ་ལྟ་ལ་ཐུག་པ་ཡི་བར་
དུའོ། །ཕྱོགས་བཞི་དང་ཟུར་རྣམས་སུ་ཉི་མའི་པདྨ་སྟེ་པདྨ་བཅུ་གཉིས་བྱ་ལ། པདྨ་རེ་
རེའང་ཉིས་འགྱུར་མ་ནུའི་འདབ་ལྡན་ཞེས་པ་ཉེར་བརྒྱད་དེ། དེ་ཡང་སོར་ཕྱེད་པ་བཅུ་
གཉིས་པའམ་ཉི་མའི་རེ་མིག་དག་གིས་བྱ་སྟེ། སོར་ཕྱེད་པ་བཅུ་གཉིས་པོ་དེ་རྣམས
ཆ་བདུན་དུ་བྱས། གཅིག་དབུས་ཀྱི་ཆ་ལྟེ་བ་དང་། གཡས་གཡོན་གྱི་ཆ་གཉིས་པས་
འདབ་མ་བཞི་དང་། གསུམ་པའི་ཆ་གཉིས་ཀྱི་གཡས་གཡོན་གྱི་འདབ་མ་བརྒྱད་དང་།
གཡས་གཡོན་གྱི་བཞི་པས་འདབ་མ་བཅུ་དྲུག་སྟེ་ཉེར་བརྒྱད་བྱའོ། །སྙིང་པོའི་སྒོ་ནི་
རང་གི་ཚད་ལ། དེ་ལས་ཉིས་འགྱུར་གསུང་དཀྱིལ་གྱི་སྒོའོ། །དེ་དག་ནི་ནང་ནས་རིམ་
པ་བཞིན་མུན་པ་དང་རྡུལ་དང་སྙིང་སྟོབས་རྣམ་པ་གསུམ་གྱི་ཡོན་ཏན་དབང་གིས་དེ་
ལྟར་སྔ་མ་ལས་ཕྱི་མའི་སྒོ་ཉིས་འགྱུར་ཏེ། འདིར་ནི་ཕྱི་རོལ་སྐུ་དཀྱིལ་གྱི་སྒོ་བཞི་པོ་



དུས་འཁོར་དབང་ལེའི་འགྲེལ་པ།
དག་ཀྱང་གསུང་དཀྱིལ་གྱི་སྒོ་བཞི་ལས་ཉིས་འགྱུར་རོ། །ཐུགས་དཀྱིལ་མུན་པའི་ཡོན་
ཏན། གསུང་དཀྱིལ་རྡུལ། སྐུ་དཀྱིལ་སྙིང་སྟོབས་ཀྱི་ཡོན་ཏན་གྱིས་དབྱེ་བས་སྒོ་བཅུ་
གཉིས་སོ། །ར་བ་སོགས་དང་ཞེས་རྟ་བབས་ཀྱི་མཐར་ཐུག་པ་ཡང་དེ་བཞིན་ཉིད་དུ་
སྔ་མ་ལས་ཕྱི་མ་ཉིས་འགྱུར་རོ། །ཕྱི་རོལ་དུ་ཆུ་མེ་རླུང་གི་དཀྱིལ་འཁོར་གསུམ་ཁོར་
ཡུག་ཏུ་བཀོད་པ་རྣམས་ནི་སོར་ཕྱེད་པ་བརྒྱད་པ་གསུམ་གྱིས་ཏེ་ཉི་ཤུ་རྩ་བཞིས་རབ་
ཏུ་བྱའོ། །ཁོར་ཡུག་གསུམ་པོ་དེ་དག་རྣམས་ཀྱི་ནང་དུ་ཐོག་མཐའི་ཆ་ལ་ཉི་ཟླའི་འོད་
འཆར་བ་དང་། ནུབ་པའི་ས་ཡི་དཀྱིལ་འཁོར་དག་ནི། ཁོར་ཡུག་དེ་རྣམས་ཀྱི་མཐར་
ཕྱི་རོལ་དུ་རྡོ་རྗེའི་ཕྲེང་བ་གང་ལ་གནས་པ་ནམ་མཁའི་དཀྱིལ་འཁོར་ཡང་གོང་བཤད་
ཉེར་བཞི་པོ་དེ་ཡི་ཕྱེད་དེ་སོར་ཕྱེད་པ་བཅུ་གཉིས་ཀྱི་རེ་མིག་དག་གིས་བྱ་སྟེ། ས་
དཀྱིལ་དང་རྡོར་ཕྲེང་གཉིས་ཀ་རེ་རེ་ནས་སོར་ཕྱེད་པ་བཅུ་གཉིས་ཀྱི་སའོ། །རྡོར་ཕྲེང་
དེའི་ཕྱི་རོལ་སོར་ཕྱེད་པ་ཉེར་བཞིས་རྡོ་རྗེའི་མེ་ལྕེའོ། །ཕྱི་རོལ་དུ་དུར་ཁྲོད་ཀྱི་གཞིར་
རབ་གཏུམ་མ་རྣམས་ཀྱི་གདན་གྱི་འཁོར་ལོ་གང་ཡིན་པ་དེ་ནི་རྩིབས་བརྒྱད་པ་སྟེ། དེ་
ནི་སྐུ་ཡི་དཀྱིལ་འཁོར་གྱི་མཐར་ཡང་། མེ་དང་རླུང་གི་དཀྱིལ་འཁོར་གྱི་ད་
དབུས་ལ་
འགོད་དེ་སོར་ཕྱེད་པ་བཅུ་གཉིས་ཀྱི་ཚད་དུ་བྱའོ། །སྐུ་དཀྱིལ་གྱི་ཕྱི་རོལ་ཀྱི་ཀ་བའི་
འོག་ཏུ་སྟེག་བུ་ལ། སོར་ཕྱེད་པའི་ཆ་བཅུ་གཉིས་ཀྱིས་གདེངས་ཅན་རྣམས་ཀྱི་གདན་
རླུང་ལ་སོགས་པའི་དཀྱིལ་འཁོར་དུ་ཡང་རབ་ཏུ་འགྱུར་ཏེ། སྐུའི་སྒོ་སྐྱོང་གི་ལྕེ་རྣམས་
ཀྱི་གདན་ཤིང་རྟ་ནི་སོར་ཕྱེད་པའི་ཆ་ཉི་མ་སྟེ་བཅུ་གཉིས་དག་གིས་སྐུ་དཀྱིལ་གྱི་སྒོ་
ཡི་དབུས་སུ་བྱ་བ་སྟེ། གསུང་དཀྱིལ་གྱི་རྟ་བབས་སོར་ཕྱེད་པ་བཅུ་གཉིས་སྤངས་ནས་
སྒོའི་ཕྱེད་གཉིས་པ་ལ་དབང་པོ་ལ་སོགས་པའི་ལྷའི་སྣམ་བུ་དང་མཚུངས་པའི་ཤིང་རྟ་
བྱ་བ་དང་། ནམ་མཁའ་དང་ས་གཞི་དག་ལ་གནས་པའི་ཁྲོ་བོ་གཉིས་ཀྱི་གདན་གྱི་
ཤིང་རྟ་ནི། བྲི་བྱ་ལ་སྐུ་དཀྱིལ་གྱི་རྟ་བབས་ཀྱི་བུམ་པ་སྤངས་ནས་སྟེང་གི་ཁྲོ་བོའི་



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
གདན་ཤར་གྱི་ཆུ་དང༌། འོག་གི་ཁྲོ་བོའི་གདན་ནུབ་ཀྱི་ཕྱོགས་ལ་ཡང་འགོད་པར་
བྱའོ། །དཀྱིལ་འཁོར་གྱི་ཐིག་གདབ་པའི་ངེས་པ་སྟེ། འདི་རྣམས་ཞིབ་ཆ་ཐིག་ཡིག་
གིས་གསལ་བས་འདིར་རྩ་བའི་འབྲུ་ནོན་མདོར་བསྡུས་ཙམ་ལས་མ་བཀོད་དོ། །དེ་
ནས་རྡུལ་ཚོན་གདབ་པའི་ཆོ་ག་གསུངས་པ། དེ་ཡང་སྦྱིན་བདག་གི་འབྱོར་པ་དང་རྗེས་
སུ་མཐུན་པར། འཁོར་ལོས་སྒྱུ་བ་དག་གིས་རྡོ་རྗེ་ལྗང་གུ་ལ་སོགས་པ་ལྔའམ། ཡང་
ན་རིན་ཆེན་ལྟ་ཡི་ཕྱེ་མས་ཚོན་དགྱེ་བར་བྱ་སྟེ། རིན་ཆེན་ལྔ་ནི། མར་གད་ཀྱིས་ལྗང་
ཀུ། ཨིནྡྲ་ནཱི་ལས་ནག་པོ། པདྨ་རཱ་གས་དམར་པོ། ཟླ་བ་ཆུ་ཤེལ་གྱིས་དཀར་པོ། ཀཆེ་
ཏ་ནས་སེར་པོ། མཐོན་ག་ཆེན་པོས་སྔོན་པོ་ཡི་ཚོན་གདབ་པ་དང་། དེ་བཞིན་དུ་
འཁོར་བསྒྱུར་ཐུན་མོང་པའམ་ཕལ་པས། གསེར་གྱི་ཕྱེ་མས་སེར་པོ་དང་། མ་ར་ཀ་ཏཱ་
ཡིས་ལྗང་གུ་དང་། བྱེ་རུ་ཡིས་དམར་པོ་དང་། མུ་ཏིག་གི་ཕྱེ་མས་དཀར་པོ་དང་ལ་
སོགས་དང་ཞེས་པས་མུ་མེན་གྱི་ཕྱེ་མས་ནག་པོ་དང་ཚོན་བཞི་བསྲེས་པས་ལྗང་ཀུས་
བྱའོ། །དབྱེ་བ་ལྔ་ཡི་འབྲུའམ་ཞེས་པ་སྲན་མ་མུངྒ་དང་། འབྲས་མ་ཉམས་ཕ་སོགས་
འབྲུ་ལྔའི་བྱེ་མ་ཁ་དོག་བསྒྱུར་བའམ། རྣམ་པ་མང་པོའི་ནོར་བུ་ཡི་ཕྱེ་མ་དག་དང་ནི།
དེ་བཞིན་ཉིད་དུ་ཚོན་གྱི་ཁ་དོག་གང་རིགས་བཏགས་པའི་ཚོན་སྣ་ལྔ་དག་གིས་
དཀྱིལ་འཁོར་ཀྱི་ཕྱོགས་ཀྱི་ཆ་ལ་སོ་སོའི་ཁ་དོག་ཏུ་འོས་པའི་ཚོན་གྱི། སར་ནི་ཀྱེ་མི་
ཡི་བདག་པོ། སངས་རྒྱས་ཀྱི་རིགས་ཀྱི་དབྱེ་བས་རྡུལ་ཚོན་གདབ་པར་བྱ་བར་འགྱུར་
རོ། །ཁ་དོག་ཇི་ལྟ་བུར་བྱ་བ་ནི་ཕྱི་རོལ་དུ་ཁོར་ཡུག་བཞིའི་ཁ་དོག་ནི། སེར་དང་
དཀར་དང་དམར་བ་སོགས་ཀྱིས་ཞེས་ནག་པོ་རྣམས་ནི་ས་འི་དཀྱིལ་འཁོར་དང་ནི་
མེ་དང་རླུང་དག་ལ་རིམ་པས་སོ་ཞེས་པས་སེར་པོ་ནས་རླུང་ནག་པོའི་བར་དུའོ། །
གཙོ་བོའི་ཞལ་གྱི་ཁ་དོག་གི་དབྱེ་བས། ཤར་དུ་ཐུགས་རྣམ་པར་དག་པས་དཔལ་ལྡན་
ནག་པོའི་ཚོན་གྱི་ས་རུ་འགྱུར་ཞིང་། ལྷོ་རུ་གསུང་ཉི་མ་དང་མཚུངས་པ་དམར་པོ་
0



དུས་འཁོར་དབང་ལེའི་འགྲེལ་པ།
དག་སྟེ། ནུབ་ཏུ་ཡང་ཡེ་ཤེས་ཀྱི་ཞལ་གྱིས་གསེར་མདོག་སེར་པོ་དང་། བྱང་དུ་སྐུ་
རྣམ་པར་དག་པའི་དབྱེ་བ་གཞན་ཏེ་རི་བོང་འཛིན་པ་ལྟར་དཀར་བའི་ཆར་གྱུར་བ་ནི་
གཙོ་བོ་རྡོ་རྗེ་ཅན་གྱི་ཞལ་གྱི་དབྱེ་བས་སོ། །དེ་ཡང་ཐོག་མར་སློབ་དཔོན་གྱིས་དབང་
ལྡན་གྱི་རྩིག་པའི་ཚོན་བཀྱེ་ཞིང་། ཞི་སོགས་དང་མཐུན་པའི་ཚོན་ཐོག་མར་བྱས་ཏེ་
བཀྱེ་ལ། དེ་ཡང་ཞི་སོགས་ལ་དབང་ལྡན་ནས་གཡས་སྐོར་དང་། དྲག་པོའི་ལས་ལ་དེ་
ནས་གཡོན་སྐོར་བྱ་བར་བཤད། ཞི་དྲག་གང་ལའང་ཐུགས་ཀྱི་རྩིག་པ་རེ་ཁཱ་དཀར་
དམར་ནག་གསུམ་གསུང་སྐུ་ཚོན་སྣ་ལྔ་པར་ངེས་ཀྱང་། དགྱེ་བའི་རིམ་པ་སྐྱེ་རིམ་དང་
སྡུད་རིམ་གྱིས་ཚུལ་གྱིས་ལས་ཀྱི་རྗེས་སུ་འབྲངས་པས་དགྱེ་བར་བྱ་ལ། རྩིག་པའི་
ཚོན་གྱི་རྗེས་སུ་ཕྱོགས་ཚོན་རྣམས་བཀྱེ་བར་བྱའོ། །དཀར་པོ་དང་དམར་པོ་དང་ནག་
པོ་རིམ་པར་ཡོངས་སུ་བཀོད་པའི་ཁ་དོག་ནི། སྟེགས་བུ་སྟེ་གཟུངས་ཀྱི་སྣམ་བུའམ་
འདོད་ཡོན་ལྷ་མོའི་སྣམ་བུ་དཀར་པོ་དང་ནི། སྟེགས་བུ་དེའི་སྟེང་དུ་རིན་ཆེན་སྣམ་
བུའི་ས་དམར་པོ་སྟེ། དེ་ལ་རིན་པོ་ཆེའི་ཆུན་འཕྱང་རྣམ་པར་བཀྲ་ཞིང་། སྒོ་ཁྱུད་དང་
ཀ་བའི་མཚམས་སུ་རིན་པོ་ཆེས་སྤུས་པའོ། །དོ་ཤུལ་དག་གི་ས་ནག་པོ་སྟེ་དེ་ལ་དོ་
ཤལ་དང་དོ་ཤལ་ཕྱེད་པ་དང༌། མེ་ལོང་དང་རྔ་ཡབ་རྣམས་འཕྱང་བའོ། །བ་ཀུ་ལི་
དཀར་པོ་དང་། ཀ་བ་སེར་པོ་དང་། ཀྲ་མ་ཤིན་དཀར་པོའོ། །ལྷའི་གདན་གྱི་པདྨ་
རྣམས་ནི་ཟླ་ཉིའི་ཁ་དོག་གིས་ཏེ་དཀར་པོ་དང་དམར་པོའོ། །སྙིང་པོའི་དཀྱིལ་འཁོར་
གྱི་རྩིག་པ་ནི་ཐམས་ཅད་དུ་སྐུ་གསུང་ཐུགས་རྣམ་པར་དག་པས་དྲི་མེད་རི་བོང་ཅན་
དང་མཚུངས་པར་དཀར་བ་དང་དམར་བ་དང་ནག་པའི་རི་མོའམ་རེ་ཁཱ་གསུམ་དང་
ལྡན་པའོ། །ཐུགས་དཀྱིལ་གྱི་དབུས་སུ་གཙོ་བོའི་གདན་གྱི་པདྨ་འདབ་བརྒྱད་ནི་ཐུན་
མོང་དུ་སྤྱིར་ལྗང་གུ་དག་སྟེ། ཞི་སོགས་ལས་སོ་སོའི་སྐབས་སུ་དཀར་པོ་སོགས་སུ་
འགྱུར་རོ། །པདྨའི་ཕྱི་རོལ་དུ་བུང་བ་དང་མཚུངས་པ་ནག་པོའི་ཁ་དོག་ཅན་གྱི་ཀ་བ་
6



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
བཅུ་དྲུག་ནི་རྡོ་རྗེའི་ཕྲེང་བར་འགྱུར་ཞེས་པ་ཤར་ལ་སོགས་པར་རིམ་བཞིན་རལ་གྲི་
དང་རིན་པོ་ཆེ་དང་། འཁོར་ལོ་དང་། པདྨའི་ཕྲེང་བ་དང་ལྡན་པ་བཞི་ཉིད་དོ། །སྙིང་
པོའི་པདྨའི་ཟུར་བཞི་རྣམས་སུ་དབང་ལྡན་དང་ལྟ་མིན་དང་མེ་དང་རླུང་གི་ཟུར་བཞི་
པོ་དག་ཏུ་རིམ་བཞིན་ཟླ་བ་ལྟར་དཀར་བ་དང་། ཉི་མའི་ལུས་ཞེས་ཁ་དོག་དམར་པོ་
དང་། ནག་པོ་དང་སེར་པོ་རིམ་པ་ཡིས། དུང་དང་། ཆོས་ཀྱི་གཎྜི་དང་། ཡིད་བཞིན་
གྱི་ནོར་བུ་དགུ་དང༌། དཔག་བསམ་གྱི་ལྗོན་པ་ཞེས་བྱ་བ་དང་། ཞེས་ཕྱོགས་བཞི་དང་
ཁ་དོག་བཞི་དང་། ཁ་དོག་ཅན་དུང་སོགས་བཞི་སྦྱར་ཏེ། དབང་ལྡན་དུ་དུང་ཟླ་བའི་
ཁ་དོག་ཅན་ནས། རླུང་གི་ཟུར་དུ་དཔག་བསམ་གྱི་ཤིང་སེར་པོའི་བར་དུའོ། །དེ་
བཞིན་ཕྱོགས་བཞིའི་ཀ་བ་བཅུ་དྲུག་གི་བར་དུ་སངས་རྒྱས་དང་ལྷ་མོ་རྣམས་དང་།
བུམ་པ་དཀར་པོ་བརྒྱད་ཕྱོགས་བརྒྱུད་དུ་པདྨའི་སྟེང་ན་གནས་ཤིང་པདྨས་ཁ་བརྒྱན་
པ་ནི། སངས་རྒྱས་དང་ལྷ་མོ་རྣམས་ཀྱི་བར་མཚམས་བརྒྱད་དུའོ། །འདིར་གདན་གྱི་
ཁྱད་པར་ནི་ཟླ་བ་ནི་གདན་གྱི་ཆུ་སྐྱེས་དམར་པོའི་སྟེང་དུ་རབ་ཏུ་འགྱུར་ཏེ། ཉིན་བྱེད་
ཀྱི་གདན་ནི་པདྨ་དཀར་པོའི་སྟེང་དུ་ཡང་སྟེ། ཉི་ཟླའི་གདན་དེ་ཡང་པདྨའི་འདབ་མ་
བརྒྱད་པོ་སྤངས་ནས་པདྨའི་སུམ་ཆའི་ལྟེ་བའི་ཚད་དོ། །དེ་གང་དང་གང་གི་གདན་
ཡིན་པ་ནི་ཆུ་སྐྱེས་དམར་པོའི་སུམ་ཆའི་ལྟེ་བ་ལ་ནི་ལྷ་མོ་རྣམས་ཀྱི་རི་བོང་འཛིན་པ་
དག་གི་གདན་དུ་འགྱུར་ཏེ་ཟུར་བཞིར་རོ། །ཆུ་སྐྱེས་དཀར་པོའི་ལྟེ་བ་གསུམ་ཆ་དག་
ལ་ལྷ་རྣམས་ཀྱི་ཡང་གདན་ཉིན་མོར་བྱེད་པར་འགྱུར་ཏེ་དེ་རྣམས་ཕྱོགས་སུའོ། །
ཐམས་ཅད་ཀྱི་ཕྱི་རོལ་དུ་ནི་གཙོ་བོའི་གདན་གྱི་པདྨའི་ཁ་དོག་གི་དབང་གིས་དེ་ཡི་
མདོག་དང་མཚུངས་པའི་རྡོ་རྗེའི་ཕྲེང་བར་འགྱུར་ཏེ། ཁ་ཁྱེར་རམ་སྟེགས་བུའམ་ལན་
ཀན་ནི་ཁ་དོག་དཀར་པོའོ། །ཀ་བ་ནི་སེར་པོའོ། །བྱ་འདབ་ལས་ཐུར་དུ་འཕྱང་བའི་
བཱ་ཀུ་ལི་ནི་ཁ་བའི་མདོག་ཏུ་རབ་ཏུ་འགྱུར་ཞིང་། རྟ་བབས་ནི་ཁ་དོག་སྣ་ཚོགས་སོ། །
ཀ



དུས་འཁོར་དབང་ལེའི་འགྲེལ་པ།
དཀར་པོའི་མདོག་སྟེ་ཅི་ཞིག་དཀར་ཞེན་གསུང་དཀྱིལ་ལ་འདོད་མ་རྣམས་དང༌། སྐུ་
དཀྱིལ་ལ་ཕྱིར་འདོད་མ་རྣམས་ཀྱི་སྟེགས་བུའམ་སྣམ་བུ་དང་། གསུང་དཀྱིལ་གྱི་རྣལ་
འབྱོར་མ་རྣམས་དག་གི་ནོར་གྱི་པདྨའི་སྣམ་བུ་ཞེས་པདྨ་བརྒྱད་ཀྱི་ས་གཞིའི་སྣམ་བུ་
དག་ཀྱང་ཕྱོགས་ཀུན་ཏུ་འཁོར་བར་དཀར་པོའོ། །དེ་ལ་ཕྱོགས་ཀྱི་ཆར་ནི་པདྨ་ཁ་
དོག་དམར་པོར་འགྱུར་ཏེ་སངས་རྒྱས་སམ་རྒྱལ་བའི་དབང་གིས་པདྨ་དཀར་པོ་
རྣམས་ཟུར་བཞི་པོ་ཉིད་དུ་ཡང་ངོ༌། །རྣལ་འབྱོར་མའི་པདྨ་དེ་དག་ཟླ་བ་དང་ཉི་མས་
རྣམ་པར་དམན་པ་འདབ་མ་བརྒྱད་པའོ། །དེ་བཞིན་ཉིད་དུ་འཆི་མེད་ལྷ་ཆེན་པོ་བཅུ་
གཉིས་རྣམས་ཀྱི་པདྨ་ཡང་ཉིས་འགྱུར་མ་ནུའི་འདབ་མ་དང་ལྡན་པ་ཉི་ཟླའི་གདན་
གྱིས་དམན་པ་ཡིན་ནོ། །གསུང་དཀྱིལ་ལ་མཁའ་སོགས་རེ་ཁཱ་ལྔ་པོ་གང་ཡིན་དེ་དག་
འབྱུང་བ་ལྔ་སྐྱེད་པ་དང་སྡུད་པའི་རིམ་པའི་རིམ་བཞིན་ཡོན་ཏན་དབང་གིས་འགྱུར་
ཏེ། ཞི་བ་དང་དབང་ལ་སོགས་པ་ལ་གཡོན་པའི་རྒྱུ་བའི་དབང་གིས་མཁའ་རླུང་མེ་
ཆུས་སྐྱེ་རིམ་དང་མཐུན་པར་ལྗང་ནག་དམར་དཀར་སེར་པོའི་ཁ་དོག་རྣམས་སྙིང་པོའི་
དཀྱིལ་འཁོར་གྱི་ཕྱོགས་ནས་བརྩམ་སྟེ་སྟེགས་བུའི་བར་དུའོ། །དེ་བཞིན་གསད་པ་
དང་རེངས་པ་སོགས་ལ། གཡས་རྒྱུའི་འབྱུང་བ་སྡུད་རིམ་ལྟར་ས་ཆུ་མེ་རླུང་ནམ་
མཁའི་རིམ་པས་སོ། །སུམ་ཆ་བར་དུ་གནས་ཞེས་པ་རེ་ཁཱ་རེ་རེ་ལ་ས་ཁྱོན་ཆ་གསུམ་
བྱས་པའི་ཆ་གཅིག་བར་དུ་དོར་ནས་ཆ་གཉིས་རེ་ཁཱ་བྱ་བ་ཡིན་པས། ར་བའི་ས་ནི་ཆ་
བཅོ་ལྔ་བར་རིག་པར་བྱའོ། །དེ་བཞིན་ཐུགས་དཀྱིལ་གྱི་ར་བའི་ས་ནི་ཆ་དགུ་པའོ། །
དེ་བཞིན་སྐུ་དཀྱིལ་ལ་སྐུ་ཡི་མཐེའུ་ཆུང་ལ་སོགས་པའི་སོར་མོ་ལྔ་པོ་ནམ་མཁའ་
སོགས་ཀྱི་རང་བཞིན་ཏེ། དེ་ཡང་ཞི་སོགས་ལ་སྤྲོ་བའི་རིམ་པས་ནམ་མཁའ་ལྗང་གུ་
སོགས་ནས་དང་། བསད་སོགས་ལ་སེར་པོ་སོགས་ནས་སྡུད་རིམ་གྱིས་སོ། །ཀ་བའི་
འོག་གི་སྒོ་ཡི་མཚམས་སུ་གདེངས་ཅན་རྣམས་ཀྱི་གདན་རླུང་ལ་སོགས་པ་ཡི་དཀྱིལ་



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
འཁོར་དག་ཏུ་རབ་ཏུ་འགྱུར་ཏེ། ཤར་སྦེ སྒོའི་གཡས་གཡོན་དུ་རླུང་དཀྱིལ་ཟླུམ་པོ་ནག་
པོ་སྙིང་པོའི་པདྨའི་ཚད་ཅན་ཐིག་ལེས་མཚན་པ་དང་། ལྷོར་མེ་དཀྱིལ་དམར་པོ་ཟུར་
གསུམ་བཀྲ་ཤིས་ཀྱིས་མཚན་པ་དང་། ནུབ་ཏུ་ས་དཀྱིལ་སེར་པོ་རྡོ་རྗེས་མཚན་པ་དང་།
བྱང་དུ་ཆུ་དཀྱིལ་དཀར་པོ་ཟླ་ཕྱེད་ཀྱི་རྣམས་པ་པདྨས་མཚན་པ་གཉིས་ཏེ་བརྒྱད་དོ། །
འདིར་རླུང་དཀྱིལ་ཟླུམ་པོ་དང་ཆུ་དཀྱིལ་ཟླ་ཕྱེད་དུ་བྱེད་པ་འགྱུར་མི་ལེགས་ཀྱི་བིབྷཱུ་ཏི་
ཙནྡའི་ཕྱག་དཔེའི་རྒྱ་དཔེ་ལས་རླུང་དཀྱིལ་ཟླུམ་པོ་ཕྱེད་པར་འགྱུར་ཏེ་ཞེས་དང་བྱང་དུ་
ཆུའི་དཀྱིལ་འཁོར་ཟླ་བའི་རྣམ་པ་ཞེས་འབྱུང་བ་ལེགས་སོ་ཞེས་བཞེད་པ་ཡོད་ཀྱང་
འབྲོ་འགྱུར་འགྲེལ་ཆེན་ལས། རླུང་ཟླུམ་པོ་དང་ཆུ་དཀྱིལ་ཟླ་གམ་དུ་ཡང་ཡང་གསལ་
བར་གསུངས་པ་ལྟར་རོ། །དེ་བཞིན་ནག་དམར་སེར་དཀར་ལྗང་སྔོན་གྱི་མདོག་ཅན་
གྱི་སྒོ་སྐྱོང་གི་གདན་ཤིང་རྟ་དྲུག་གོ། །རྒྱལ་བའི་ཁ་དོག་གི་དབྱེ་བས་ཕྱོགས་རྣམས་སུ་
རྡུལ་ཚོན་མདོག་བཞིའོ། །དབང་ལྡན་དང་ནི་ལྷ་མིན་གྱི་ཟུར་དུ་སྐུ་དཀྱིལ་གྱི་རྟ་བབས་
ཀྱི་ཕྱི་རོལ་ས་ཡི་འཁོར་ཡུག་གམ་དཀྱིལ་འཁོར་སེར་པོ་སོར་ཕྱེད་བཅུ་གཉིས་པའི་ས་
ལ་གནས་པའི་མཚན་མོའི་དབང་གིས་ཟླ་བ་ཉ་བ་དང་། ཉི་མ་ནུབ་པ་བྲི་བར་བྱ་སྟེ།
དབང་ལྡན་དུ་ཟླ་བ་ཉ་བ་དང་། ལྷོ་ནུབ་ཏུ་ཉི་མ་ནུབ་པ་དག་གོ་སྐྱེ་མི་ཡི་དབང་པོ་ཞེས་
སོ། །དེ་ནས་སྐུའི་དཀྱིལ་འཁོར་གྱི་ཕྱི་རོལ་སྒོ་ཡི་སྟེང་གི་ཆར་ནི་རྟ་བབས་ཀྱི་རྩེག་མ་
དང་པོའི་དབུས་མའི་གནས་སོར་ཕྱེད་བཅུ་དྲུག་གི་བདག་ཉིད་ལ་ཐུགས་རྣམ་པར་དག་
པའི་གཡས་གཡོན་དུ་རི་དྭགས་ཕོ་མོ་དང་བཅས་པའི་ཆོས་ཀྱི་འཁོར་ལོ་སྤྲིན་གྱི་
མདོག་སྟེ་ནག་པོའི་ཁ་དོག་ཏུ་འགྱུར་ལ། དེ་ལས་གཞན་པའི་གནས་སུ་མཆོད་པའི་ལྷ་
མོ་ཇི་སྐད་བརྗོད་པ་བཞིན་དུའོ། །གཡས་སུ་ལྷོའི་རྟ་བབས་ལ་གསུང་རྣམ་པར་དག་
པའི་བུམ་པ་བཟང་པོ་ཁ་དོག་དམར་པོར་འགྱུར་སྟེ་དེའི་གཡས་དང་གཡོན་དུ་དུང་
དང་པདྨའོ། །ནོར་སྦྱིན་དང་བཅས་ཆུར་ནི་ཞེས་བྱང་དུ་སྐུ་རྣམ་པར་དག་པའི་རྩ་བོ་ཆེ་



དུས་འཁོར་དབང་ལེའི་འགྲེལ་པ།
དཀར་པོ་དང་། གཡས་གཡོན་དུ་དབྱུག་པ་དང་ཐོ་བའོ། །ནུབ་ཏུ་ཡེ་ཤེས་རྣམ་པར་
དག་པའི་བྱང་ཆུབ་ཀྱི་ཤིང་སེར་པོ་དང་། དེའི་གཡས་དང་གཡོན་དུ་མི་འམ་ཅི་དང་
མིའམ་ཅི་མོ་དག་གནས་པའོ། །དེ་བཞིན་དུ་དྲིལ་བུ་དང་། མེ་ལོང་དང༌། བ་དན་
རྣམས་རི་བོང་འཛིན་པ་ལྟར་དཀར་བ། རྟ་བབས་རྣམས་དག་ལས་འཕྱང་པར་གྱུར་
པ་དང༌། དོ་ཤལ་ཕྱེད་པ་ཁ་དོག་དཀར་པོར་འགྱུར་ཏེ་རྒྱལ་བའི་རིགས་ཀྱི་དབང་
གིས་སྒོ་སྲུང་གི་ཤིང་རྟ་ནི་སྐུ་དཀྱིལ་གྱི་སྒོ་ཡི་ནང་གི་དབུས་སུའོ། །དུར་ཁྲོད་ཀྱི་ས་
གཞིར་གནས་པའི་རབ་གཏུམ་མ་རྣམས་ཀྱི་གདན་གྱི་འཁོར་ལོ་ནི་ཟླ་བ་དང་ཉི་མའི་
ཁ་དོག་སྟེ། དཀར་དང་དམར་པོ་ནི་རང་རང་གི་རྒྱལ་བའི་རིགས་ཀྱི་དབང་གིས་རླུང་
དཀྱིལ་གྱི་མཚམས་དག་ལ་སྐུ་དཀྱིལ་གྱི་སྒོ་ཡི་ཕྱི་རོལ་ཏུའོ། རྡོ་རྗེ་ཡི་ཕྲེང་བ་འོད་ཟེར་
འབར་བ་འཕྲོ་བ་དག་གིས་ཀྱེ་མི་ཡི་བདག་པོ་ཁོར་ཡུག་གི་ཕྱི་རོལ་དུ་རྡོ་རྗེ་ཡི་ཕྲེང་
བ་དག་ཏུའང་འགྱུར་ཏེ། རྡོར་ཕྲེང་གི་དང་པོ་དང་ཐ་མར་ཟླུམ་སྐོར་བཀོད་ནས་རྡོ་རྗེའི་
ཕྲེང་བ་དང་དེའི་ཕྱི་རོལ་དུ་འོད་ཟེར་ལྔའི་རང་བཞིན་འབར་བ་བཀོད་པར་བྱ་སྟེ། ཀྲ་
མ་ཤིན་དང་སའི་འཁོར་ཡུག་དག་གི་བར་དུ་མཆོད་པའི་རྫས་ཇི་ལྟར་མཛེས་པར་བྱའོ། །
དེ་ཡང་ར་བའི་རེ་ཁཱ་རྣམས་མཚན་ཉིད་དང་མི་ལྡན་པར་གྱུར་ན། ཞི་རྒྱས་ཀྱི་ལས་ལ་
སྐྱོན་དུ་འགྱུར་ཏེ་གང་ཞེ་ན། རེ་ཁཱ་ཚད་ལས་ཐལ་ཏེ་སྦོམ་པར་གྱུར་པས་སློབ་དཔོན་
ནམ་སྦྱིན་བདག་ལ་ནད་དག་བྱེད་ཅིང་། ཧ་ཅང་ཕྲུ་བ་དང་རེ་ཁཱ་མི་ལེགས་ཤིང་ངན
པས་རྫས་ནི་ཉམས་པ་རབ་ཏུ་གསལ་བར་བྱེད་དོ། །བར་ཆད་པས་འཆི་བ་རབ་ཏུ་
གསལ་བར་བྱེད་པ་དང་ནི། འཁྱོག་པོས་མི་ཡི་བདག་པོ་དང་བཅས་པའི་གྲོང་རྡལ་དེ་
བཞིན་ཉིད་དུ་བསྐྱོད་པར་བྱེད་དོ། །སྐྱོན་གཞན་ཡང་མཚན་མའམ་ཉི་མ་དང་ཟླ་བ་ཡི་
གདན་ཆད་པར་གྱུར་ཏེ་མ་ཚང་ན་སྔགས་པ་རྣམས་ལ་སྲིད་པའི་འཇིགས་པ་འཇོམས་
པའི་དངོས་གྲུབ་གང་ཡིན་པ་དེ་མེད་པར་འགྱུར་རོ། །རྡུལ་ཚོན་ཕན་ཚུན་རྣམ་པར་
ཞི



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
འདྲེས་པས་སྦྱིན་བདག་དང་སློབ་དཔོན་གྱི་རིགས་བརྒྱུད་འཆད་པར་འགྱུར་བ་ཉིད་དེ་
དེས་ན་རྒྱལ་བའི་རིགས་ཀྱིས་རྡུལ་ཚོན་གདབ་པའི་མཚན་ཉིད་དཀྱིལ་འཁོར་དག་ལ་
རིག་པར་བྱ་སྟེ། དེ་ལ་དཀྱིལ་འཁོར་ནི་རྟེན་པ་ལྷ་དང་ལྷ་མོ་རྣམས་ཀྱི་འཁོར་ལོ་དང་།
རྟེན་རྩིབས་བརྒྱད་པའི་འཁོར་ལོ་ལ་སོགས་པ་སྟེ་དེ་གཉིས་ཀའང་རྒྱལ་བའི་རིགས་སུ་
གྱུར་པའི་དབང་གིས་ཁ་དོག་རྣམ་པ་ཐ་དད་དུ་གྱུར་པ་ཇི་སྐད་བསྟན་པ་དེ་བཞིན་ལ།
གང་ཞིག་སྔགས་ཀྱི་ཚུལ་ལ་རྒྱུད་གང་ཡིན་པ་དེ་ཉིད་ཀྱི་ནང་དུ་རྒྱུད་ཀྱི་བདག་པོ་རྒྱལ་
བས་གསལ་པར་མ་གསུངས་པའི་མཚན་མ་དེ་ནི་མཛེས་པའི་དོན་གྱི་རྒྱུར། དཀྱིལ་
འཁོར་དག་ལ་འགོད་པར་མི་བྱ་སྟེ་དེ་ཅིའི་ཕྱིར་ན་ཕྱིན་ཅི་ལོག་ལྷག་པའི་མཚན་མ་དེ་
ཉིད་བདུད་ཀྱི་མཚན་མ་ཉིད་དུ་འགྱུར་བ་དེའི་ཕྱིར་ནའོ། །རྒྱལ་བ་སྐྱེད་མཛད་རྡོ་རྗེ་
སེམས་དཔའི་རིགས་ལ་ནི་རྡོ་རྗེ་སློབ་དཔོན་གྱིས་རྒྱུ་མཚན་དེ་ལྟར་ཤེས་ནས་དེ་ཕྱིར་
རྒྱུད་ལས་གསུངས་པའི་ཆོ་གས་མཚན་མར་འགྱུར་ཏེ་འདི་ལྟར་རྒྱལ་བའི་རིགས་ཀྱི་
དབང་གིས་སྒྲོ་ཡི་མཚམས་ནས་བཟུང་སྟེ་ནང་གི་དཀྱིལ་འཁོར་གྱི་ཆ་ཀུན་ལའོ། །ཕྱི་
རོལ་དུ་དོ་ཤལ་ཕྱེད་པའི་མཐར་ནི་ཞེས་པས་བ་ཀུ་ལཱི་དང་ཀྲ་མ་ཤཱིཎའི་མཐར་ཐུག་
པར་དེ་ལྟར་རྒྱུད་ལས་གསུངས་པ་ལྟར་བྲི་ལ། སྐུ་དཀྱིལ་གྱི་མཐར་ས་ཡི་དཀྱིལ་
འཁོར་གྱི་གཞི་ལ་པདྨ་དང་བུམ་པ་སོགས་མཆོད་རྫས་སྣ་ཚོགས་ཀྱིས་མཛེས་པར་
དག་རབ་ཏུ་བྱ་སྟེ་འདི་ལ་མཛེས་ཆོས་ཀྱི་ཉེས་པ་མེད་དོ་ཞེས་སོ། །དེ་ནས་རྡུལ་ཚོན་གྱི་
དཔངས་གསུངས་པ། སྙིང་པོའི་དཀྱིལ་འཁོར་ལ་རྡུལ་ཚོན་ནག་པོ་ལ་སོགས་པ་
གནས་ཀྱི་ཆ་བཞིའི་རྐང་པ་རིམ་པས་འཕེལ་བར་འགྱུར་པ་དག་ནི་རྡུལ་ཚོན་གྱི་
དཔངས་ཏེ་ནས་ཀྱི་རྐང་པ་གཅིག་དོག་ནས་ཀྱང་རིམ་པར་འཕེལ་བ་ནི་ཇི་ལྟར་ཤར་
དུ་རེག་བྱའི་ཡོན་ཏན་དག་པ་རྡུལ་ཚོན་ནག་པོ་ནི་ནས་ཀྱི་རྐང་པ་གཅིག་གི་དཔངས་
སོ། །ལྷོར་རེག་བྱ་དང་རོའི་ཡོན་ཏན་གཉིས་རྣམ་པར་དག་པའི་དམར་པོ་ནི་ནས་ཀྱི་
s



དུས་འཁོར་དབང་ལེའི་འགྲེལ་པ།
རྐང་པ་གཉིས་ཀྱི་དཔངས་སོ། །བྱང་དུ་རེག་བྱ་དང་རོ་དང་གཟུགས་ཀྱི་ཡོན་ཏན་རྣམ་
པར་དག་པས་དཀར་པོ་ནི་རྐང་པ་གསུམ་མོ། །ནུབ་ཏུ་རེག་བྱ་དང་རོ་དང་གཟུགས་
དང་དྲིའི་ཡོན་ཏན་བཞི་རྣམ་པར་དག་པས་སེར་པོ་ནི་རྐང་པ་བཞིའི་དཔངས་སོ། །དེ་
བཞིན་གསུང་དཀྱིལ་ལ་ཉིས་འགྱུར་དང་། སྐུ་དཀྱིལ་ལ་བཞི་འགྱུར་གྱི་དཔངས་སོ། །
ནས་ཀྱང་རང་རང་གི་དཀྱིལ་འཁོར་གྱི་བདུན་བརྒྱ་དྲུག་ཅུ་རྩ་བརྒྱད་ཀྱི་ཆ་ཤས་སུ་རིག་
པར་བྱའོ། །དེ་བཞིན་དུ་ར་བ་རྣམས་ཀྱི་དཔངས་ནི་རྡུལ་ཚོན་སེར་པོའི་དཔངས་སུམ་
འགྱུར་དང་། རེ་ཁཱ་གཞན་ཐུན་མོང་པས་ནི་རྡུལ་ཚོན་སེར་པོའི་ཉིས་འགྱུར་དུ་འགྱུར་
རོ། །པདྨ་རྣམས་ཀྱི་འདབ་མའི་ཕྱི་རོལ་དུ་པདྨའི་གདན་གྱི་སྣམ་བུ་དང་ཉིན་མོར་བྱེད་
པ་དང་། རི་བོང་ཅན་དང་ཆུ་སྐྱེས་ཀྱི་རེ་ཁྭ་ཡི་གདན་གསུམ་ནི་སེར་པོ་ལས་ཉིས་
འགྱུར་རོ། །སྙིང་པོ་དག་ལས་ཕྱི་རོལ་བར་མ་གསུང་དཀྱིལ་གྱི་དཔངས་ནི་སྔ་མ་ལས་
ཉིས་འགྱུར་དུ་འགྱུར་ལ་གསུང་དཀྱིལ་དེའི་ཉིས་འགྱུར་ནི་ཀྱེ་མི་ཡི་བདག་པོ་སྐུ་ཡི་
དཀྱིལ་འཁོར་འདི་ལ་སྟེ། དོ་ཤལ་ཕྱེད་པའི་མཐར་ནི་ནས་གཅིག་གི་དཔངས་ཡིན་
ལ། དེ་ནི་ཀྲ་མ་ཤིརྙའི་མཐར་ཕྱི་རོལ་གྱི་མཆོད་པའི་ས་ཡིན་ནོ། །དེ་བཞིན་དུ་ས་ཆུ་
བསྲེག་ཟ་རླུང་གི་ཁོར་ཡུག་བཞི་དང་། རྡོ་རྗེའི་ཕྲེང་བ་ཟླུམ་སྐོར་གཉིས་རྣམས་ལ་སྐུ་
དཀྱིལ་གྱི་ར་བའི་ཚད་ཡིན་པའོ། །དེ་ལྟར་ཁམས་ཀྱི་ཡོན་ཏན་གྱི་དབྱེ་བས་རྡུལ་ཚོན་
གྱི་དཔངས་ཀྱི་ངེས་པའོ། །དབྱེ་བ་གཞན་ནི་ཐམས་ཅད་དུ་ཡོན་ཏན་གསུམ་གྱི་དབྱེ
བས་ས་ཐམས་ཅད་ལ་ཚད་མཚུངས་པ་སྟེ། ར་བ་རྣམས་ནི་དཀྱིལ་འཁོར་གསུམ་གྱི་
ཚད་ལས་སུམ་འགྱུར་རོ་ཞེས་པ་རྡུལ་ཚོན་རྣམ་པར་དག་པའོ། །དེ་ནས་ཕྱི་རོལ་དུ་
འཇིག་རྟེན་གྱི་ཁམས་དག་པས་རྡུལ་ཚོན་གྱི་དཀྱིལ་འཁོར་གྱི་དག་པ་གསུངས་པ།
འདིར། ཇི་ལྟར་ཕྱི་རོལ་དེ་བཞིན་ལུས། །ཇི་ལྟར་ལུས་ལ་དེ་བཞིན་གཞན། །ཞེས་
གསུངས་པ་ལྟར། ཕྱི་དང་ནང་ལུས་དང་དག་པ་གཞན་དཀྱིལ་འཁོར་མཚོན་བྱེད་རྡུལ་
s



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
ཚོན་ལའང་དེ་བཞིན་ཏེ། ཕྱི་རོལ་འཇིག་རྟེན་གྱི་ཁམས་ཀྱི་ཚད་དཔག་ཚད་བཞི་འབུམ་
ཡིན་པ་དེ་བཞིན་ལུས་ལ་ཁྲུ་བཞི་སྟེ། དེ་བཞིན་དཀྱིལ་འཁོར་ལ་ཡང་ཡིན་ནོ། །ཁྲུ་
གཅིག་ནས་སྟོང་གི་བར་གྱི་དཀྱིལ་འཁོར་ཐམས་ཅད་དཀྱིལ་འཁོར་རང་གི་ཚད་ཀྱི་ཁྲུ་
ཡིས་ཁྲུ་བཞི་པའི་དཀྱིལ་འཁོར་ཏེ། སོར་ཕྱེད་པ་དགུ་བཅུ་རྩ་དྲུག་ཉིས་འགྱུར་གྱི་ཆ་
ཡིན་པའི་ཕྱིར་རོ། །དེས་ན་དཀྱིལ་འཁོར་ཞེས་ཆེ་ཆུང་ཐམས་ཅད་ཁྲུ་བཞིའི་བདག་
ཉིད་དུ་འགྱུར་རོ། །སྙིང་པོའི་དཀྱིལ་འཁོར་གྱི་དབུས་ཚངས་ཐིག་ནས་སྒོ་ཡི་དང་པོའི་
མཚམས་སུ་ཕྱོགས་ཀུན་དུ་སོར་ཕྱེད་པ་ཉེར་བཞིས་ནི་ནོར་གྱི་བློ་གྲོས་མར་ཞེས་ས་ཡི་
དཀྱིལ་འཁོར་དུ་འགྱུར་ཏེ། སྙིང་པོའི་པདྨ་ཆ་བཅུ་གཉིས་པ་ནི་དཔག་ཚད་སྟོང་ཕྲག་ལྔ་
བཅུའི་ཕྱེད་ཀྱི་ཚད་ཀྱིས་སོ། །བདེ་གཤེགས་འཕར་མ་ནི་ཕྱོགས་ཐམས་ཅད་དུ་གླིང་
དྲུག་མཚོ་དྲུག་རི་དྲུག་གི་མཐར། སྟེང་དང་འོག་ཏུ་ལྷུན་པོའི་ཚད་ཀྱིས་ཏེ་དཔག་ཚད་
སྟོང་ཕྲག་ལྔ་བཅུའོ། །དེ་ནས་ས་དཀྱིལ་དཔག་ཚད་སྟོང་ཕྲག་ཉེར་ལྔའི་ཞེང་ནི།
དཀྱིལ་འཁོར་ལ་རྡུལ་ཚོན་གྱིས་སྒོའི་མཐར་ཐུག་པའོ། །དེ་ལྟར་སྙིང་པོའི་དཀྱིལ་
འཁོར་མཐའ་དག་དཔག་ཚད་འབུམ་སྟེ་སོར་ཕྱེད་པ་བཞི་བཅུ་རྩ་བརྒྱད་ཀྱི་ཆ་དང་ལྡན་
པ་སྟེ་དེ་ལྟར་ཕྱི་འཇིག་རྟེན་ཁམས་ཀྱི་དཀྱིལ་འཁོར་ལ་ནི་ནོར་ལྡན་མ་ས་དཀྱིལ་ཏུ་
འགྱུར་རོ། །བ་སུ་མ་ཏཱི་ཞེས་པ་ནོར་གྱི་བློ་གྲོས་མར་བསྒྱུར་ཀྱང་བ་སུ་ལ་དེ་ཕན་གྱི་
ལྡན་རྐྱེན་མན་བྱིན་ཞིང་མོ་རྟགས་ཀྱི་ཨི་སྦྱར་བ་ཡིན་པས་ནོར་ལྡན་མའམ་དབྱིག་ལྡན་
མར་འགྱུར་རོ་ཞེས་བཤད། དེ་བཞིན་དུ་ཐུགས་དཀྱིལ་གྱི་སྒོ་བཞི་ནས། ཙརྩི་ཀ་ལ་
སོགས་པའི་མཐར་ཕྱོགས་ཀུན་དུ་སུམ་འགྱུར་གདེངས་ཅན་ཞེས་བརྒྱད་གསུམ་སྟེ་
སོར་ཕྱེད་པ་ཉེར་བཞིའི་རེ་མིག་དག་གིས། ལན་ཚྭའི་ཆུ་གཏེར་རིན་ཆེན་སྣ་ཚོགས་ཀྱི་
གནས་སུ་འགྱུར་ཏེ། གསུང་དཀྱིལ་ཤར་ནུབ་སོགས་ཐད་ཀར་འབུམ་ཕྲག་གཉིས་ཡོད་
པའི་ལན་ཚྭའི་རྒྱ་མཚོར་འགྱུར་རོ། གསུང་དཀྱིལ་གྱི་སྒོ་དེ་ནས་ཀྲ་མ་ཤིརྱའི་མཐར་
s



དུས་འཁོར་དབང་ལེའི་འགྲེལ་པ།
ཐུག་པར་རྒྱལ་བའི་དབང་པོའི་རེ་མིག་སྟེ་ཕྱོགས་ཐམས་ཅད་དུ་སོར་ཕྱེད་པ་ཉི་ཤུ་རྩ་
བཞིའི་རེ་མིག་གིས་ཀྱང་ཕྱི་རོལ་དུ་མེ་ཡི་དཀྱིལ་འཁོར་ཏེ་མེ་དཀྱིལ་ནི་ཐད་ཀར་
འབུམ་ཕྲག་གསུམ་མོ། །དེ་ནས་དེ་བཞིན་རླུང་དུ་འགྱུར་ཞེས་གསུང་དཀྱིལ་ཀྲ་མ་ཤཱནྟ་
དེ་ནས་སྐུ་དཀྱིལ་གྱི་སྒོའི་མཐར་ཐུག་པར། རྒྱལ་དབང་གི་རེ་མིག་སྟེ་སོར་ཕྱེད་པ་ཉེར་
བཞིས་འཇིག་རྟེན་གྱི་ཁམས་རླུང་གི་དཀྱིལ་འཁོར་ཏེ། ཕྱི་རོལ་དུ་འཇིག་རྟེན་གྱི་
ཁམས་ཐད་ཀར་འབུམ་ཕྲག་བཞི་ནི། སོར་ཕྱེད་པ་དགུ་ཅུ་རྩ་དྲུག་ཉིས་འགྱུར་གྱི་ཆ་
དང་ལྡན་པའི་སྐུའི་དཀྱིལ་འཁོར་གྱི་ཚད་དུའོ། །སླར་ཡང་དེ་ཡི་ཕྱི་རོལ་དུ་ནི་སྐུ་
དཀྱིལ་གྱི་རྟ་བབས་ཀྱི་གནས་ལ་སོགས་པ་དེ་དག་རྣམ་པར་དག་པས་འབྱུང་བ་
བཞིའི་དཀྱིལ་འཁོར་དག་པ་དང་སྦྱར་བ་ནི། སྐུ་དཀྱིལ་གྱི་རྟ་བབས་ཀྱི་ཚངས་ཐིག་གི་
སྣེ་མོ་ཟད་མཚམས་ནས་སོར་ཕྱེད་པ་བཅུ་གཉིས་ནི་ས་དཀྱིལ་ཏེ། འདི་སྐབས་ལྷུན་པོ་
སྤངས་ནས་ཞེས་པ་ནང་གི་ས་རྣམས་སྐབས་འདིར་མི་བརྩི་བར་མཆོད་པ་རྣམས་བྲི་
བྱའི་ས་འབའ་ཤིག་ཁོར་ཡུག་གི་སར་བྱས་པའོ། །ཆུ་དང་བསྲེག་ཟ་རླུང་རྣམས་ནི་རེ་
རེ་བཞིན་དུ་སོར་ཕྱེད་ཉེར་བཞི་དག་ཏུ་བལྟ་བར་བྱ་ལ། དེའི་ཕྱི་རོལ་དུ་སོར་ཕྱེད་པ་
བཅུ་གཉིས་ཀྱིས་རྡོ་རྗེའི་ཕྲེང་བ་སྟེ་དེ་ཡང་གཡས་དང་གཡོན་དང་དབུས་ཆ་གསུམ་
བྱས་ནས། དབུས་སུ་ཆ་དྲུག་གིས་རྡོ་རྗེའི་ཕྲེང་བ་བྱའོ། དེའི་ཕྱི་རོལ་དུ་ཆ་ཉེར་བཞིས་
རྡོ་རྗེའི་མེ་ལྕེ་བྱ་སྟེ་འདི་དག་སྒོམ་དོན་ཡིན་ལ། དེ་ལྟར་འཇིག་རྟེན་གྱི་ཁམས་རྣམ་པར་
དག་པའོ། །ད་ནི་འཇིག་རྟེན་སྟེང་འོག་གི་ཚད་དཀྱིལ་འཁོར་དུ་རྣམ་པར་དག་པ་
གསུངས་པ། ཕྱི་རོལ་དུ་ལྷུན་པོའི་གཙུག་ཏོར་སྟོང་ཕྲག་ཉེར་ལྔ་ནི་དབུས་སུ་སྙིང་པོའི་
པདྨ་སོར་ཕྱེད་པ་བཅུ་གཉིས་པའོ། །ཞལ་ལམ་གདོང་འབུམ་ཕྲག་ཕྱེད་ཡོད་པ་ལས་
ཕྱེད་སྔ་མ་བདེ་གཤེགས་འཕར་མ་དང་། ཕྱེད་ཕྱི་མ་ནི་འཁོར་ལོ་གཞན་ནོ། །ལྷག་མ་
ཆ་གཉིས་ལ་རྡུལ་ཚོན་གྱི་ས་དང་སྒོའི་མཐར་ཐུག་པར་རོ། །དེ་ལྟར་ཕྱི་རོལ་དུ་ལྷུན
s



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
པོའི་གཙུག་ཏོར་དང་ཞལ་ལམ་གདོང་དང་མགྲིན་པ་དག་གི་ཐ་སྙད་བྱས་པ་དེ་དག་
ནང་དུ་ལུས་ལ་གཙུག་ཏོར་ནས་དཔྲལ་བའི་བར་སོར་ཕྱེད་བཅུ་གཉིས་དང་། གདོང་
སོར་ཕྱེད་ཉེར་བཞི་མགྲིན་པ་སོར་དྲུག་རྣམས། གཞན་དཀྱིལ་འཁོར་ལ་སུམ་འགྱུར་
གདེངས་ཅན་རེ་མིག་དག་གིས་ཞེས་པ་སོར་ཕྱེད་པ་ཉེར་བཞི་སྟེ། གཡས་སུ་ཉེར་བཞི་
དང་གཡོན་དུ་ཉེར་བཞི་དག་གིས་སྙིང་པོའི་དཀྱིལ་འཁོར་ལ་ནི་དག་པའམ་སྦྱང་བར་
བྱ་བ་ཡིན་ནོ། །དེ་ལྟར་སྟེང་འོག་ཏུ་ལྷུན་པོའི་གཙུག་ཏོར་ནས་མགྲིན་པའི་བར་དཔག་
ཚད་འབུམ་ཕྲག་གཅིག་པོ་དེ་དཀྱིལ་འཁོར་ལ་ཐུགས་དཀྱིལ་ཀུན་ནས་ཁྲུ་གང་བ་ཉིད་
དོ། །དེ་ནས་ལྷུན་པོ་འབུམ་ཕྲག་གཅིག་གི་ཚད་མཐའ་དག་ནི། ནང་དུ་ལུས་ལ་མགྲིན་
པའི་མ་མཐའ་ནས་དཔྱིའི་བར་ཡིན་ལ། དཀྱིལ་འཁོར་ལ་ནི་གསུང་དཀྱིལ་གྱི་གཡས་
དང་གཡོན་དུ་སུམ་འགྱུར་གདེངས་ཅན་ཏེ་ཉི་ཤུ་རྩ་བཞིའི་རེ་མིག་དག་གིས། ལྷུན་
པོའི་འོག་གཞིའི་ས་ལ་ཐུག་གི་བར་ནི་ཇི་སྲིད་ཉིད་དུ་སྟེ་དེ་དང་དག་པ་སྦྱར་བར་བྱའོ། །
དེ་ནས་སྐུའི་དཀྱིལ་འཁོར་ལ་གཡས་སུ་སོར་ཕྱེད་པ་དྲུག་དང་། གཡོན་དུ་དྲུག་བསྡོམ་
པའི་རེ་མིག་དྲུག་དྲུག་དག་གིས་རིམ་པས་གསལ་བར་ཕྱི་རོལ་དུ་ཀླུ་ཡི་སྲིད་པ་དང་
ནི་ས་འོག་དམྱལ་བའི་སྲིད་པ་བདུན་པོ་ཉིད་དང་སྦྱར་བ་སྟེ། ལྷུན་པོའི་རྩ་བ་ནས་
དམྱལ་བ་བདུན་པའི་བར་དུ་དཔག་ཚད་འབུམ་ཕྲག་གཉིས་ཡོད་པ་ཆ་བརྒྱད་དུ་བགོས་
པས་སྟོང་ཕྲག་ཉེར་ལྔ་རེ་ཡོད་པའི། དཔག་ཚད་སྟོང་ཕྲག་ཉེར་ལྔ་དང་པོ་ལ་ཀླུའི་སྲིད་
པ་དང་། དེ་འོག་མ་ལ་རིམ་བཞིན་སྟོང་ཕྲག་ཉེར་ལྔ་རེ་ལ་དམྱལ་བ་བདུན་ཡོད་པ་དེ།
ནང་དུ་ལུས་ལ་དཔྱི་ནས་རྐང་པའི་མཐིལ་བར་དུ་ཁྲུ་དོ་ཡོད་པ་ཆ་བརྒྱད་དུ་བགོས་པའི་
ཆ་དང་། དཀྱིལ་འཁོར་ལ་གསུང་གི་རྩ་ཐིག་ནས་སྐུའི་རྩ་ཐིག་གི་བར་ལ་གཡས་དང་
གཡོན་དུ་སོར་ཕྱེད་པ་དྲུག་རེ་ཡོད་པའི་བཅུ་གཉིས་པོ་ཆ་བརྒྱད་དུ་བྱས་པ་དང་སྦྱར་
བར་བྱའོ། །དེ་ལྟར་ཕྱི་འཇིག་རྟེན་རྒྱུ་དཔངས་འབུམ་བཞི་དང་། ནང་གི་གྱེན་དང་
ཙ་
70



དུས་འཁོར་དབང་ལེའི་འགྲེལ་པ།
འཕྲེད་དུ་ཁྲུ་བཞི་དང་། དཀྱིལ་འཁོར་ཁྲུ་བཞི་པ་སྦྱར་ཏེ་དེ་ལྟར་ས་ལ་སོགས་པ་
ཐམས་ཅད་དང་སླར་ཡང་དེ་བཞིན་རང་གི་ལུས་དག་ལ་ནི་དཀྱིལ་འཁོར་གྱིས་སྦྱང་
པར་བྱས་པའོ། །དེ་བཞིན་རྩ་རྒྱུད་ལས་གསུངས་པའི་དག་པ་གཞན་འགྲེལ་པས་
གསུངས་པ། འདིར་སེམས་ཅན་ཐམས་ཅད་ཀྱི་སྙིང་གི་ནང་ན་གནས་པ་ནི་རང་བཞིན་
འོད་གསལ་གྱི་ཡེ་ཤེས་སོ། །དེ་ཡང་མཚན་མའི་རྣམ་རྟོག་གིས་གཞོམ་དུ་མེད་པའི་སྒྲ་
ཞེས་བརྗོད་པ་རྟག་ཏུ་ནཱ་དའི་མཚན་ཉིད་དོ་ཞེས་གསུངས་པ་ནཱ་ད་ནི་ཕྲ་ཞིང་གཞིག་ཏུ་
མེད་པའོ། །མི་ཤིགས་པའི་ཐིག་ལེ་དེ་ལ་བརྟེན་པ་རང་བྱུང་འོད་གསལ་གྱི་ཡེ་ཤེས་ནི་
ནམ་མཁའ་ལྟ་བུར་ཁྱབ་པ་ཡིན་མོད་ཀྱི། གཙོ་བོར་ཀུན་རྫོབ་དངས་མའི་ཐིག་ལེ་ལ་
དོན་དམ་ཡེ་ཤེས་ཀྱི་ཐིག་ལེ་གནས་པ་རྟེན་དང་བརྟེན་པའི་ཚུལ་ཡིན་པས་རྡོ་རྗེའི་ལུས་
ལ་སྙིང་གའི་རྩ་འཁོར་གྱི་དབུས་སུ་གནས་པར་རྒྱུད་རྣམས་སུ་གསུང་ཞིང་ཨེ་ཝཾ་གཞོམ་
མེད་ཀྱི་ཡི་གེའི་རང་བཞིན་ཡིན་པས་གཞོམ་མེད་ཀྱི་སྒྲ་ཞེས་གསུངས་པའང་དེའི་དོན་
ཏོ། །དེའི་ཕྱིར་སྙིང་གའི་འཁོར་ལོ་དེ་ཉིད་དཀྱིལ་འཁོར་གྱི་དབུས་སུ་བྱས་ནས།
མགྲིན་པ་དང་ལྟེ་བའི་བར་སོར་ཕྱེད་དང་བཅས་པའི་བཅུ་གཉིས་ཀྱི་བདག་ཉིད་ནི་
ཐུགས་ཀྱི་དཀྱིལ་འཁོར་དུ་བྱའོ། །མགྲིན་པ་ནས་ལྟེ་བའི་མཐར་ཐུག་པར་སོར་ཉེར་
ལྔའི་བདག་ཉིད་གསུང་གི་དཀྱིལ་འཁོར་མཛོད་སྤུའི་གནས་ནས་ཆུ་སོའི་མཐར་སོར་
ཚད་ལྔ་བཅུ་སྐུ་དཀྱིལ་ལ་སྦྱར་བར་བྱ་སྟེ། ལུས་ཀྱི་དཀྱིལ་འཁོར་གསུམ་པོ་དེ་དག་
སྟེང་འོག་དང་གཡས་གཡོན་དུ་ཚད་མཉམ་པས་གྲུ་བཞིར་འགྱུར་བ་ཤེས་པར་བྱའོ། །
སྐུའི་སྒོ་བཞི་ནི་བཤང་གཅི་ཁུ་བ་གཙུག་ཏོར་གྱི་བུག་པ་རྣམས་སོ། །གསུང་དཀྱིལ་གྱི་
སྒོ་ནི་རོ་རྐྱང་དབུ་མ་དུང་ཅན་མ་བཞིའོ། །ཐུགས་དཀྱིལ་གྱི་སྒོ་བཞི་ནི་སད་རྨི་གཉིད་
འཐུག་བཞི་པའི་མཚན་ཉིད་རྣམས་སོ། །དེ་ལྟར་སྒོ་བཅུ་གཉིས་ཀྱི་བདག་ཉིད་ཅན་སྐུ་
གསུང་ཐུགས་ཀྱི་དཀྱིལ་འཁོར་མཆོག་གི་དང་པོའི་སངས་རྒྱས། ཟླ་བའི་ཆ་བཅུ་དྲུག་
འ
서



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
གི་ཆ་དང་ལྡན་པ་ནི། ཕྱི་རོལ་ལ་ཇི་ལྟ་བ་དེ་བཞིན་དུ་ལུས་དང་། དེ་བཞིན་གཞན་
དཀྱིལ་འཁོར་རྣམ་པ་གསུམ་གྱི་བདག་ཉིད་མཚོན་བྱེད་དཔེའི་དཀྱིལ་འཁོར་ལ་ཡང་
རྫོགས་པ་ཤེས་ནས་སློབ་དཔོན་གྱིས་དཀྱིལ་འཁོར་བྲི་བར་བྱའོ་ཞེས་པ་ནི་ཐམས་ཅད་
དུ་ངེས་པའོ། །དེ་ནས་གོང་བཤད་དཀྱིལ་འཁོར་གྱི་ཐིག་རྣམས་ལག་ལེན་ཁྱེར་བདེར་
གསུངས་པ་ཚིགས་བཅད་གཉིས་ནི་འགྲེལ་པས་མ་བཤད་དེ་སྔར་ཐིག་གི་སྐབས་སུ་
བཤད་ཟིན་པས་སོ། །གཉིས་དང་ཆུ་གཏེར་གཅིག་དང་ཆུ་གཏེར་གཅིག་ཉིད་དུས་རོ་
རྩེ་མོ་ཅན་གཉིས་དུས་ཕྱེད་དུས་ཕྱེད་དང་། དུས་དང་དུས་ནི་རབ་ཕྱེད་དག་དང་དུས་
དང་རོ་དག་ཀྱང་སྟེ་སྐྱོན་གྱི་ཆ་རྣམས་རིམ་པ་ཡིས་ཞེས་པ་རྣམས་ཆ་ཕྲན་གྱི་གྲངས་དང་།
དེ་གང་དང་གང་གི་ཆ་ཡིན་པ་ནི། སྙིང་པོར་ལྟེ་བ་རྩིབས་སམ་པདྨའི་འདབ་མ་དག་
དང་དེ་ནས་ཀ་བ་རྡོ་རྗེའི་ཕྲེང་བ་དང་། པདྨ་རྡོ་རྗེའི་ཕྲེང་བར་འགྱུར་ཏེ་ས་དག་དང་ནི་
དེ་ནས་སྒོ་དང་སྒོ་ཁྱུད་ལ་སོགས་དང་། ཀ་བ་ར་བ་ཁ་ཁྱེར་དག་དང་སླར་ཡང་དེ་ནས་
སྣམ་བུ་དང་ནི་དོ་ཤལ་ས་དག་དང་། མེ་ལོང་ས་ཡི་སྣམ་བུར་འགྱུར་རོ་མི་ཡི་བདག་པོ་
རྟ་བའི
བབས་རབ་ཏུ་གསུངས་པའི་ཆ་རྣམས་ ཀྱི་ཞེས་གསུངས་པའི་དོན་ནི་ཚངས་ཐིག་
གཉིས་གཉིས་ཕྲད་པ་ནས་སོར་ཕྱེད་པ་གཉིས་ཀྱིས་སྙིང་པོར་གནས་པའི་དཀྱིལ་
འཁོར་གྱི་ལྟེ་བ་ཡིན་པ་སོགས། གོང་དུ་གྲངས་བསྟན་པ་དང༌། འོག་ཏུ་གྲངས་ཅན་
གནས་སོ་སོ་སྦྱར་དགོས་ཀྱང་། འདིར་གོ་བདེར་སྟབས་གཅིག་ཏུ་བཤད་ན། དེ་ནས་
ཆུ་གཏེར་ཏེ་སོར་ཕྱེད་པ་བཞིས་འཁོར་ལོའི་རྩིབས་སམ་པདྨའི་འདབ་མ་དག་དང༌།
དེ་ནས་སོར་ཕྱེད་གཅིག་གིས་ཀ་བ་དང་ནང་གི་རྡོ་རྗེའི་ཕྲེང་བ་དང༌། དེ་ནས་ཆུ་
གཏེར་ཏེ་སོར་ཕྱེད་པ་བཞིས་དེ་བཞིན་གཤེགས་པའི་འཕར་མའི་པདྨ་དང་། དེ་བཞིན་
སོར་ཕྱེད་པའི་ཚད་ཡིན་པ་འོག་མ་ཀུན་ལ་ཤེས་པར་བྱས་ནས། དེ་ནས་གཅིག་གིས་ཕྱི་
རོལ་གྱི་རྡོ་རྗེའི་ཕྲེང་བར་འགྱུར་ཏེ། དེ་ནས་ཉི་མ་སྟེ་བཅུ་གཉིས་ཀྱིས་ཚོན་གྱིས་དགུ་
a



དུས་འཁོར་དབང་ལེའི་འགྲེལ་པ།
དང་ནི། དེ་ནས་དུས་ཏེ་དྲུག་གིས་སྒོ་དང་། དེ་ནས་རོ་སྟེ་དྲུག་གིས་སྒོ་ཁྱུད་དང༌། རྩེ་
མོ་ཅན་གསུམ་སྟེ་དེ་ལན་གཉིས་བྱས་པས་སྒོ་ཁྱུད་ལ་སོགས་ཞེས་སོགས་སྒྲས་བསྡུས་
པ་སྒོ་ལོགས་དང༌། སྒོ་འགྲམ་གཉིས་དང་། དུས་ཕྱེད་ཅེས་གསུམ་གྱི་ཕྱེད་ཀྱི་ཀ་བ་
དང་། ཡང་དུས་ཕྱེད་ཅེས་གསུམ་གྱི་ཕྱེད་ཀྱིས་ར་བ་དང་། དུས་ཏེ་གསུམ་གྱི་ཁ་ཁྱེར་
དག་དང་། དུས་ནི་རབ་ཕྱེ་དགུ་དང་ཞེས་པ་དུས་ཏེ་གསུམ་གྱི་ཆ་དུམ་བུ་གཉིས་སུ་
རབ་ཏུ་ཕྱེད་པ་ཕྱེད་གཉིས་ཀྱི་ཆས་སླར་ཡང་དེ་ནས་སྣམ་བུ་དང་ནི་དུས་དང་རོ་དག་
ཀྱང་སྟེ། ཀྱང་ཡིག་གིས་སྔ་མ་ལྟར་ཆ་གཉིས་སུ་དབྱེ་བ་ལ་བསྙེགས་ནས། དུས་ཞེས་
པ་དྲུག་གི་ཕྱེད་ཆ་གསུམ་གྱིས་དོ་ཤུལ་གྱི་ས་དག་དང༌། རོ་སྟེ་དྲུག་གི་ཕྱེད་ཆ་གསུམ་
གྱིས་མེ་ལོང་དང་ཀྲ་མ་ཤིནུའི་ས་ཡི་སྣམ་བུར་འགྱུར་རོ་ཀྱེ་མི་ཡི་བདག་པོ་ཞེས་སོ། །
སྐྱོན་གྱི་ཞེས་པ་སོར་ཕྱེད་པའི་ཆ་བཅོ་བརྒྱད་ཀྱི་ས་
ས་ཆ་རྣམས་ཀྱི་ས་ནི་རྟ་བབས་སྔར་
རབ་ཏུ་གསུངས་པའི་ཆ་རྣམས་ཀྱི་སར་འགྱུར་རོ། །དེ་ལྟར་གཉིས་དང་ཆུ་གཏེར་
སོགས་ཆ་ཡི་གྲངས་བཅུ་བདུན་བཤད་པ་དེ་རིམ་པ་ཡིས་སྙིང་པོར་ལྟེ་བ་སོགས་བཅུ་
བདུན་དང་སྦྱར་ཞིང་ཆ་དེ་དག་སྔ་མ་སྔ་མ་ལས་ཕྱི་རོལ་དུ་འབྱུང་བ་ཤེས་པར་བྱའོ། །
སྙིང་པོར་ལྟེ་བ་སོགས་ཚིག་རྐང་བཞི་གོང་དུ་བཤད་ཟིན་ཏོ། །དེའི་ཕྱི་རོལ་དུ་ནི་
གསུང་གི་དཀྱིལ་འཁོར་ལ་སྒོ་ལ་སོགས་པ་ཐམས་ཅད་ཐུགས་ཀྱི་དཀྱིལ་འཁོར་གྱི་
ཚད་ལས་ཉིས་འགྱུར་དུ་འགྱུར་ཞིང་། དེའི་ཕྱི་རོལ་དུ་ཡང་སྐུ་དཀྱིལ་ལ་སྒོ་སོགས་
ཐམས་ཅད་གསུང་དཀྱིལ་དེ་ཡི་ཉིས་འགྱུར་དུ་འགྱུར་རོ། །ཕྱི་རོལ་དུ་ནི་སྐུ་དཀྱིལ་གྱི་
པདྨ་དང་། དུར་ཁྲོད་ཀྱི་འཁོར་ལོ་རྣམས་དང་། སྒོའི་ཤིང་རྟའི་དཀྱིལ་འཁོར་རྣམས་
ཀྱི་ཚད་ནི་ཉིན་བྱེད་དེ་སོར་ཕྱེད་པ་བཅུ་གཉིས་དག་གིས་སོ་ཞེས་སོ། །དེ་ནས་ལྷ་
རྣམས་ཀྱི་ས་བོན་སོགས་མཚན་མ་དགོད་པ་གསུངས་པ། འདིར་རྒྱུད་ཀྱི་རྒྱལ་པོ་
ཐམས་ཅད་ལས་གཞལ་ཡས་ཁང་སྐུ་རྡོ་རྗེ་ཡིན་པ་དང་། རྡུལ་ཚོན་རྣམས་ཀྱང་ཨོ་ཡིག་
a



པ་
མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
སྐུ་རྡོ་རྗེའི་རང་བཞིན་ཡིན་པས། དེས་དཀྱིལ་འཁོར་གསུམ་རྫོགས་པར་བྱས་པ་ལ་ཨོཾ་
ཡིག་ཡེ་ཤེས་ལས་སྐྱེས་པ་ཞེས་བྱ་སྟེ། དེར་རྒྱལ་བ་མཆོག་གི་པདྨ་ཉེར་བཞི་པོ་རྣམས་
སུ་ཟླ་བ་དང་ཉི་མ་དག་གི་གདན་རྣམས་ནི། ལོ་གཅིག་གི་ཉ་བཅུ་གཉིས་དང་གནམ་
སྟོང་བཅུ་གཉིས་ཀྱི་དབྱེ་བས་ཐབས་ཤེས་རྣམ་པར་དག་པའོ། །གདན་དེ་དག་གི་སྟེང་
དུ། ཨ་སོགས་དབྱངས་དང་ཀ་སོགས་གསལ་བྱེད་རྣམས་སྟོང་པར་ཞེས་ཐིག་ལེ་རྣམ་
བཅད་དང་བཅས་པ་དག་དང་། སྒྲིབ་བྲལ་གྱི་སྲིད་གསུམ་སྐྱེད་པར་བྱེད་པའི་སྟོང་པ་
ཉིད་རྣམ་པ་ཐམས་ཅད་པ་ཤེས་རབ་ཀྱི་ཕ་རོལ་ཏུ་ཕྱིན་མ་ཡུམ་ནི་སྒྲ་གདངས་རགས་
པར་བརྗོད་དུ་མེད་པས་ན་གཞོམ་མེད་ཀྱི་སྒྲ་ཞེས་པ་ནཱ་དའི་རང་བཞིན་ཐིག་ལེའི་སྟེང་
དུ་གཞག་པར་བྱ་སྟེ། དེ་ལྟར་ན་ས་བོན་གྱི་ཡི་གེ་གང་ཡང་རུང་བ་གཅིག་ལ་ཡང་ཟླ་ཉི་
སྒྲ་ཅན་གསུམ་དང་། ལུས་ངག་ཡིད་གསུམ། སྐུ་གསུང་ཐུགས་གསུམ་དབྱེར་མེད་པར་
གཅིག་ཏུ་སྦྱོར་བར་འགྱུར་རོ། །དེས་ན་སྔགས་ཀྱི་ཡི་གེ་དེ་ནི་ཐིག་ལེ་ལ་སོགས་པ་དེ་
རྣམས་དང་ལྷན་ཅིག་བརྗོད་པར་བྱ་སྟེ། དེ་ལྟ་ན་བཅོམ་ལྡན་འདས་ཀྱང་ཐབས་ཤེས་
གཉིས་སུ་མེད་པའི་རང་བཞིན་བདེ་བ་ཆེན་པོའི་བདག་ཉིད་ཀྱིས་ས་བོན་གྱི་ཡི་གེ་དེའི་
ནང་དུ་གནས་སོ། །དེ་ནས་སྐུ་གསུང་ཐུགས་ཡེ་ཤེས་རྡོ་རྗེའི་ས་བོན་གསུངས་པ། སྟོང་
པ་ལྔ་ལས་སྐུ་སོགས་ཀྱི་སྔགས་ངག་ཏུ་བརྗོད་པ་འབྱུང་བ་ནི། འདི་ལྟར་གཡོན་གྱི་ཡན་
ལག་ཏུ་སྟོང་པ་རྗེས་སུ་ང་རོ་དང་། ཤར་དུ་ཨ་ཐུང་དང་ནུབ་ཏུ་ཨཱ་ཡིག་སྟེ་དེ་ལྟར་
གཉིས་དང་ལྷོའི་ཡན་ལག་ཏུ་རྣམ་པར་བཅད་པ་ཐིག་ལེ་གཉིས་དང་། དབུས་སུ་
དབྱངས་དང་བྲལ་བ་མཆོག་ཅེས་པ་གཞོམ་དུ་མེད་པའི་ཧ་ཡིག་དབྱངས་མེད་པས་
བརྗོད་དུ་མེད་པ་སྟེ། དེ་ལས་སྐུ་དང་གསུང་དང་ཐུགས་ཀྱི་རྡོ་རྗེ་ནི། ཡང་དག་པར་
འབྱུང་བ་དེ་དག་སྔགས་རྣམས་ཀྱི་སྐྱེ་གནས་ཞེས་སྐྱེད་པར་བྱེད་པ་དང༌། མི་འགྱུར་
མཆོག་གི་བདེ་བ་སྐྱེད་པར་བྱེད་པ་ཡེ་ཤེས་རྡོ་རྗེ་དག་ནི་བཞི་པའོ་ཞེས་གསུངས་ཏེ།



དུས་འཁོར་དབང་ལེའི་འགྲེལ་པ།
དེ་རྣམས་དེ་ལས་ཡང་དག་པར་འབྱུང་ངོ༌། །དེ་ཇི་ལྟར་ན་དང་པོར་སྐུ་རྡོ་རྗེའི་སྔགས་
འབྱུང་བ་བརྗོད་པ་མཇུག་ནས་ཡང་དང་པོར་ང་རོ་དང༌། དེ་ནས་ཨ་ཡིག་དང༌། དེ་
གཉིས་ཀྱི་དབུས་སུ་རྣམ་བཅད་བཞག་ལ། ང་རོའི་མཐར་ཨཱ་རིང་པོ་བཞག་པས་ང་རོ་
མ་ཡིག་ཏུ་སོང་ཞིང་མ་ཡིག་ཕ་རོལ་ཏུ་བྱུང་བས་རྣམ་བཅད་ཨུར་བསྒྱུར་ལ། ཕྱིན་ནས་
ཨ་ཡིག་སྔ་མ་དང་ཕྱི་མ་ཨུ་དག་གིས་ཡོན་ཏན་དུ་གྱུར་པ་ཨོ་ཡིག་གོ། །དེ་ནས་མ་ཕ་
རོལ་གྱི་དབྱངས་ལ་དྲངས་པ་ལ་སྒྲ་རིག་པའི་ངེས་ཚིག་གི་མཚན་ཉིད་ལས། ཡི་གེ་
ཉམས་པའམ་དབྱི་བ་ཡོད་པར་བཤད་པ་ལྟར་མའི་དབྱངས་ཕྲལ་ནས་དབྱི་བར་བྱས་
ཤིང་མ་རྗེས་སུ་ང་རོར་བྱས་པས། ཨ་ཨུ་མ་སྟེ་ཡོན་ཏན་གསུམ་གྱི་བདག་ཉིད་ཨོ་ཡིག་
ནི་སྐུ་རྡོ་རྗེའོ། །འདིར་སྔ་ཕྱིའི་ཨ་ཡིག་གཉིས་ལྷན་ཅིག་རིང་པོ་བྱས་ནས་མཐར་རྣམ་
བཅད་བྱིན་པ། ཨ་ཨཱ་དང་རྣམ་བཅད་བཅས་ཡོན་ཏན་གསུམ་གྱི་བདག་ཉིད་
ཨཱཐགསུང་རྡོ་རྗེའོ། །འདིར་སྔོན་དུ་ཧ་ཡིག་དབྱུངས་མེད་པ་དང་། དེ་ནས་ཨ་ཐུང་དང་།
དེ་ནས་ཐིག་ལེ་དང་། དེ་ནས་རྣམ་བཅད་དང་། དེ་ནས་ཨཱ་རིང་པོ་བཞག་ལ། སྔར
བཞིན་རྣམ་བཅད་ཨུར་བསྒྱུར་ཞིང་ཐོག་ཐའི་ཨ་ཡིག་དབྱི་བར་བྱས་པས་ཧཱུྃ་ཡིག་སྟེ།
ཧ་ཨུ་མ་ཞེས་ཡོན་ཏན་གསུམ་གྱི་བདག་ཉིད་ཐུགས་རྡོ་རྗེའོ། །དེ་ནས་ཡེ་ཤེས་རྡོ་རྗེ་
བརྗོད་པ་སྔོན་དུ་ཧ་ཡིག་དབྱངས་མེད་པ་དང་། དེ་ནས་ཨ་ཐུང་དང༌། རྣམ་བཅད་དང་
ང་རོ་དང་། ཨཱ་རིང་རྣམས་བཀོད་ལ། རྣམ་བཅད་ཨུར་བསྒྱུར། ཨུ་ཡིག་དང་སྔ་མའི་
དབྱངས་ལྷན་ཅིག་ཨོ་རུ་སོང་ཧ་ཡིག་དབྱངས་ཨོ་ལ་དྲངས་ཤིང༌། ཕྱི་མའི་ཨ་ཡིག་དང་
ང་རོ་མ་ཡིག་ཏུ་བསྒྱུར་བ་དབྱི་བས། ཧ་ཨ་ཨུ་ཞེས་ཡོན་ཏན་གསུམ་གྱི་བདག་ཉིད་ཧོ་
ཡིག་ཡེ་ཤེས་རྡོ་རྗེའོ། །རྡོ་རྗེ་བཞི་ཡི་ཡི་གེ་ལ་ཡོན་ཏན་གསུམ་རེ་ཡོད་པ་ནི་ཡེ་ཤེས་རྡོ་
རྗེ་ལ་མ་རིག་པ་དང་འདུ་བྱེད་དང་རྣམ་ཤེས་གསུམ་དང་། སྐུ་རྡོ་རྗེ་ལ་མིང་གཟུགས་
དང་སྐྱེ་མཆེད་དང་རེག་པ་གསུམ་དང་། གསུང་རྡོ་རྗེ་ལ་ཚོར་བ་དང་སྲེད་པ་དང་ལེན་
5



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
པ་གསུམ་དང་། ཐུགས་རྡོ་རྗེ་ལ་སྲིད་པ་དང་སྐྱེ་བ་དང་རྒ་ཤི་སྟེ། འདི་དག་སྒྲིབ་པ་
བཅས་ཀྱི་སྐབས་ན་སད་པ་སོགས་གནས་སྐབས་བཞིའི་ཐིག་ལེའི་གཟུགས་ཀྱིས་
གནས་ལ་བཞི་པའི་སྙོམས་འཇུག་གི་སྐབས་ཀྱི་སེམས་ལས་མ་རིག་པ་སོགས་སྐྱེད་
པར་བྱེད་པ་དང་། སྒྲིབ་བྲལ་གྱི་གནས་སྐབས་སུ་འཁོར་བའི་མ་རིག་པ་སོགས་ཡན་
ལག་བཅུ་གཉིས་འགགས་པའི་བདེན་དོན་བཅུ་གཉིས་ཀྱི་བདག་ཉིད་རྡོ་རྗེ་བཞི་ཡིན་
པས་མི་འགྱུར་མཆོག་གི་བདེ་བ་བྱེད་པ་ཡེ་ཤེས་རྡོ་རྗེ་ནི་ཡེ་ཤེས་ཀུན་གྱི་གཞི་ཡིན་ནོ།
དེ་ལྟར་རྣམ་པ་བཅུ་གཉིས་པའི་སྐུ་གསུང་ཐུགས་ཡེ་ཤེས་རྡོ་རྗེའི་སྔགས་ནི་སྔགས་
ཐམས་ཅད་ཀྱི་རྒྱལ་པོའོ་ཞེས་བཅོམ་ལྡན་འདས་ཀྱི་ངེས་པའོ། །ད་ནི་སྔགས་ཀྱི་མཚན་
མ་དགོད་པ་གསུངས་པ་ལ། སྤྱིར་རྡུལ་ཚོན་གྱི་ཉི་མ་དང་ཟླ་བའི་གདན་སྟེང་དུ་རགས་
པ་དང་ཕྲ་བ་དང་གཞན་གྱི་དབྱེ་བས་དགོད་པ་རྣམ་པ་གསུམ་དུ་གསུངས་ཏེ། གཞན་
གྱི་དབྱེ་བ་ཞེས་པ་སྔགས་ཀྱི་ས་བོན་དགོད་པའོ། །ཕྲ་བའི་དབྱེ་བ་ས་བོན་ཡོངས་སུ་
གྱུར་པ་རྡོ་རྗེ་སོགས་ཀྱི་མཚན་མ་དགོད་པའོ། །རགས་པའི་དབྱེ་བ་ཕྱག་མཚན་དེ་དག་
ཡོངས་གྱུར་ལྷའི་གཟུགས་དགོད་པ་གསུམ་ཡོད་པ་ཡིན་ལ། འདིར་གཙོ་བོར་ས་བོན་
དགོད་པ་གསུངས་ཏེ། རྒྱལ་བའི་བདག་པོའི་གདན་གྱི་པདྨ་སྣ་ཚོགས་མདོག་སྟེ་ལྗང་
གུ་ལ། ཕྱི་རོལ་དུ་གནམ་སྟོང་གི་མཐར་གཟའ་འཛིན་གྱི་དུས་སུ་ཟླ་ཉི་སྒྲ་ཅན་རྣམས་
སྦྱོང་བ་དང་། ནང་དུ་རོ་རྐྱང་དབུ་མའི་རྩ་དང་ལྡན་པ་སྙིང་གའི་པདྨ་སྦྱང་བའི་དོན་དུ།
ཟླ་བ་དང་། ཉི་མ་དང་དུས་ཀྱི་མེ་སྟེ་སྒྲ་གཅན་གྱི་གདན་སུམ་བརྩེགས་དེ་ཡི་སྟེང་དུ་ས་
བོན་ཧཱུཾ་ཡིག་ཐུང་དུ་རྡུལ་ཚོན་སྔོན་པོས་བྲི་བར་བྱ་བ་སྟེ། ཡང་ན་དེ་ཡོངས་གྱུར་རྡོ་རྗེ་
སྔོན་པོ་རྩེ་གསུམ་པ་བྲི་བར་བྱ་ལ། སྦས་པའམ། གསང་བའི་རྡུལ་ཚོན་གྱི་དཀྱིལ་
འཁོར་ལ་འཇིག་རྟེན་པས་སྤྱོད་པ་སྤོང་བའི་སླད་དུ་ལྷའི་གཟུགས་ཁ་སྦྱོར་ཅན་ལྟ་བུ་
སོགས་བྲི་བར་མི་བྱའོ་ཞེས་གསུངས། དེ་ནས་པདྨའི་འདབ་མ་ལ་ནུས་མ་རྣམས་ཀྱི་ས་
6



དུས་འཁོར་དབང་ལེའི་འགྲེལ་པ།
བོན་ནི། ཕྱོགས་ཀྱི་འདབ་མ་རྣམས་ལ་ཨ་སོགས་སྟོང་པ་དབྱངས་ཀྱི་ཡི་གེ་བཞི་སྟེ།
ཤར་དུ་ཨ། ལྷོར་ཨཱ༔ བྱང་དུ་ཨ། ནུབ་ཏུ་ཨཱ་ཡིག་འགོད་པའམ། ཡང་ན་ཕྱག་མཚན་
འབྲི་ན་སྤོས་སྣོད་དང་མར་མེ་སོགས་གཡས་ཀྱི་དང་པོའི་ཕྱག་མཚན་གང་ཡིན་འགོད་
པར་བྱའོ། །ཕྱོགས་བྲལ་མཚམས་བཞིའི་འདབ་མ་ལ་ཡང་ཧྭ་སོགས་སྟོང་པ་རྣམ་པ་
བཞི་ཞེས། ཤར་ལྷོར་ཧ། ལྷོ་ནུབ་ཏུ་ཧ༔ བྱང་ཤར་དུ་ཧཾ། ནུབ་བྱང་དུ་ཧཱའོ། ཡང་ན་སོ་
སོའི་མདོག་མཚུངས་རྔ་ཡབ་བོ། །དབང་ལྡན་དང་བདེན་བྲལ་གྱི་ཟུར་རམ་མཚམས་
དང༌། རྩེ་མོ་ཅན་མེ་དང་རླུང་དུ་རིམ་བཞིན་སྐུ་དང་གསུང་དང་ཐུགས་དང་ཆགས་པ་
ཡེ་ཤེས་རྡོ་རྗེ་ཡི་ས་བོན་དག་སྟེ། ཨོཾ་ཨཱ༔ཧཱུྃ་ཧོའམ། ཡང་ན་དུང་དང་གཎྜི་ནོར་བུ་དཔག་
བསམ་གྱི་ཤིང་བྲིའོ། །དེ་རྣམས་སྙིང་པོའི་པདྨ་ལའོ། །དེ་ནས་འཕར་མ་གཉིས་པ་ལ།
ཧི་ཡིག་ལ་སོགས་པ་བུམ་པ་རྣམས་ཀྱི་ས་བོན་བཅུ་རུ་འགྱུར་ཏེ། ཧཱུཾ་བྷྱ༔ ཞེས་པ་དག་
གིས་མཐའ་ནི་ཤར་ནུབ་ཀྱི་སྒོ་འདིར་རོ་ཞེས། ཤར་གྱི་ལྷའི་པདྨའི་བྱང་དག་ལྷོ་སྟེ་
གཡོན་དང་གཡས་སུ། ཧི་ཧཱིའམ་ཡང་ན་བུམ་པ་གཉིས་སོ། །དེ་བཞིན་ལྷོར་ཧཱི་ཧཱུཾ། ནུབ་
ཏུ་ཧཱུཾ་ཧཱུཾ། བྱང་དུ་ཧུ་ཧཱུྃ། ཧཾ་ཧཙནི་སྟེང་དང་འོག་ཏུ་ཡིན་ཡང་བྲི་བའི་དཀྱིལ་འཁོར་ལ།
ཤར་དང་ནུབ་ཀྱི་སྒོར་ཁྲོ་བོའི་མཚན་མའི་སྟེང་འོག་ཏུ་འགོད་དོ། །དེ་རྣམས་ས་བོན་
ནམ་ཡང་ན་བུམ་པ་དངོས་བྲི་བར་བྱའོ། །དེ་ནས་ལྷའི་ས་བོན་དགོད་པ་གསུངས་ཏེ་
ཤར་གྱི་ཆུ་སྐྱེས་ཉི་མའི་གདན་གྱི་སྟེང་དུ་འདུ་བྱེད་དོན་གྲུབ་ཀྱི་ཨི་ཡིག་གམ་རལ་
གྲིའོ། །རྩེ་མོ་ཅན་མེ་ཡི་ཕྱོགས་ཉིད་དུ་པདྨ་ལ་གནས་ཟླ་དཀྱིལ་ལ་རླུང་ཁམས་སྒྲོལ་
མའི་ཨཱི་ཡིག་རིང་པོ་ཉིད་དེ་ཡང་ན་རལ་གྲིའམ་ཨུཏྤ་ལའོ། །དེ་བཞིན་ཕྱག་མཚན་ཅི་
རིགས་སུ་ཤེས་པར་བྱ་ལ། འདིར་ས་བོན་དགོད་པ་གཙོ་བོར་གསུངས་པ། གཤིན་རྗེ་
དང་ལྷ་མིན་གྱི་ཕྱོགས་ཉིད་དུ་ནི་རཾ་ཡིག་ཐུང་རིང་དག་སྟེ། ཚོར་བ་དང་མེ་ཁམས་དག་
པ་རིན་འབྱུང་དང་གོས་དཀར་མོའི་ས་བོན་ནོ། །ནོར་སྦྱིན་དང་འཕྲོག་བྱེད་དུ་གནས་



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
ཐུང་དུ་རིང་པོའི་ཨུ་ཡིག་དག་ནི་འདུ་ཤེས་དང་ཆུ་ཁམས་དག་པ་འོད་དཔག་མེད་དང་
མ་མ་ཀཱིའི་ས་བོན་ནོ། །ཆུ་དང་རླུང་གི་ཟུར་དག་ཏུ་ཡང་པདྨ་ལ་གནས་པའི་ཐུང་ངུ་
དང་རིང་པོ་དག་གི་ལ་ཡིག་སྟེ། གཟུགས་ཕུང་དང་ས་ཁམས་དག་པ་རྣམ་པར་སྣང་
མཛད་དང་སྤྱན་མའི་ས་བོན་ནོ། །དེ་ལྟར་ཕུང་པོ་དང་འབྱུང་བའི་ཁམས་དག་པའི་ལྷ་
བདེ་གཤེགས་ཡབ་ཡུམ་གྱི་ས་བོན་བཀོད་པ་སྟེ། རྣམ་ཤེས་དང་ནམ་མཁའི་ཁམས་
སྒྲིབ་བྲལ་གཅིག་ཏུ་སྦྱོར་བ་གཙོ་བོ་ཡབ་ཡུམ་ཀྱི་མཚན་མ་ནི་དབུས་སུའོ། །ས་བོན་དེ་
རྣམས་ཀྱི་ཁ་དོག་ནི། ཤར་དང་ཤར་ལྷོའི་རྣམས་ནག་པོ། ལྷོ་དང་ལྷོ་ནུབ་ཀྱི་དམར་པོ་
དག་དང་། བྱང་དང་བྱང་ཤར་གྱི་དཀར་པོ། ནུབ་དང་ནུབ་བྱང་གི་གསེར་མཆོག་དང་
མཚུངས་པ་སེར་པོ་སྟེ། གཙོ་བོའི་ཞལ་གྱི་དབྱེ་བ་དག་གིས་དགོད་པར་བྱའོ། །དེ་
ནས་འཕར་མ་གསུམ་པ་ལ་དབང་པོ་དྲུག་དང་ཡུལ་དྲུག་རྣམ་པར་དག་པ་ལྷ་དང་ལྷ་མོ་
རྣམས་ཀྱི་ས་བོན་གསུངས་པ། ཤར་གྱི་སྒོ་ཡི་ལྟོ་དང་མེ་ཡི་པདྨ་ལ་གནས་ཨེ་ཡིག་
ཐུང་དང་རིང་བ་དག་ནི་སྣ་དང་རེག་བྱ་དག་པ་ནམ་སྙིང་དང་རེག་བྱ་རྡོ་རྗེ་མའི་ས་བོན་
ཏེ་སྔ་མ་དེ་བཞིན་ཉིད་དུའོ། །དེ་བཞིན་ཨར་ཡིག་ཐུང་རིང་ཟུང་ནི་གཤིན་རྗེ་དང་ལྷ་
མིན་གྱི་ཕྱོགས་དག་ཏུ་གནས་ཏེ་མིག་དང་རོ་དག་པས་ས་སྙིང་དང་རོ་རྡོ་རྗེ་མའི་ས་
བོན་ནོ། །ནུབ་དང་རླུང་གི་ཕྱོགས་དག་ཏུ་ཨལ་ཡིག་ཐུང་རིང་ཟུང་ནི་ལུས་དབང་དང་
དྲི་དག་པ་སྒྲིབ་སེལ་དང་དྲི་རྡོ་རྗེ་མའི་ས་བོན་དག་གོ། །ཨོ་དང་ཨོ་ནི་གནོད་སྦྱིན་དང་
དྲུག་པོ་རུ་སྟེ། ལྕེ་དབང་དང་གཟུགས་དག་པ་འཇིག་རྟེན་དབང་ཕྱུག་དང་གཟུགས་རྡོ་
རྗེ་མའི་ས་བོན་ནོ། །ལྟ་སྟེ་ཤར་སྒོའི་བྱུང་དང་། ཆུ་སྟེ་ནུབ་སྒོའི་ལྷོ་དང་། གཤིན་རྗེ་སྟེ།
ལྷོ་སྒོའི་ཤར་དང་། གནོད་སྦྱིན་སྟེ་བྱང་སྒོའི་ནུབ་དང་བཅས་པ། དེ་ལྟར་སྒོ་བཞི་ཡི་
བྱང་ཞེས་གཡོན་དུ་ནི་ཨཾ་ཨསོགས་ཏེ་ཞེས་པ་བར་གྱི་གཉིས་བསྡུས་པ་སྟེ། ཨོཾ། ཨཱ།
ཨ། ཨ་བཞི་ནི་རིམ་པ་ལྟར། ཡིད་དབང་དང་ཆོས་ཁམས། རྣ་དབང་དང་སྒྲ་རྣམ་པར་
E
a



དུས་འཁོར་དབང་ལེའི་འགྲེལ་པ།
དག་པ། ཀུན་བཟང་དང་ཆོས་དབྱིངས་རྡོ་རྗེ་མ། ཕྱག་རྡོར་དང་སྒྲ་རྡོ་རྗེ་མ་རྣམས་ཀྱི་ས་
བོན་ཏེ་སྐྱེ་མཆེད་བཅུ་གཉིས་སྒྲིབ་བྲལ་གྱི་ས་བོན་དགོད་པའོ། །དེ་ནས་སྒོ་སྐྱོང་གི་ས་
བོན་གསུངས་པ། རིམ་པ་ཡི་ས་ནི་སླར་ཡང་ཡ་ར་ཝ་ལ་བཞི་ནི་ལྕོའམ་ཤར་ལ་
སོགས་པའི་སྒོ་ཡི་པདྨ་ལའོ་ཞེས་པ། ཤར་སྒོར་ངག་གི་དབང་པོ་དག་པ་བགེགས་
མཐར་བྱེད་ཀྱི་ས་བོན་ཡ་ཡིག་དང་། ལྷོར་ལག་པའི་དབང་པོ་དག་པ་ཤེས་རབ་མཐར་
བྱེད་ཀྱི་ས་བོན་ར་ཡིག་དང་། བྱང་དུ་རྐང་པའི་དབང་པོ་དག་པ་པདྨ་མཐར་བྱེད་ཀྱི་ས་
བོན་ཝ་དང༌། ནུབ་ཏུ་བཤང་ལམ་གྱི་དབང་པོ་དག་པ་གཤིན་རྗེ་མཐར་བྱེད་ཀྱི་ས་བོན་
ལ་ཡིག་དགོད་པར་བྱའོ། །དེ་ནས་ཟླ་བ་དང་ཉི་མའི་གདན་གྱི་ངེས་པ་གསུངས་པ།
འདིར་ཤར་དང་བྱང་གི་སྒོར་ནི་རི་བོང་འཛིན་པ་དག་ཀྱང་སྒོ་སྲུང་ཁྲོ་བོ་དག་གི་
གདན་དུ་འགྱུར་བ་སྟེ། ལྷོ་དང་ནུབ་ཏུ་པདྨ་ཉི་མ་དག་ནི་ཁྲོ་བོ་གཉིས་པོ་དག་གི་
གདན་དུ་ངེས་པར་རབ་ཏུ་འགྱུར་རོ། །ཤེས་རབ་དང་ཐབས་ཀྱི་ཡན་ལག་གི་རབ་ཏུ་
དབྱེ་བ་དག་གིས་ཕྱེ་བའམ། ཡང་ན་རང་རང་གི་གདན་གྱི་པདྨར་ཤེས་རབ་གཙོ་བོར་
གྱུར་པའི་ཟླ་བ་དང་ཐབས་གཙོ་བོར་གྱུར་པའི་ཉི་མ་དག་ཀྱང་གདན་དུ་འགྱུར་རོ། །
ཡང་ན་ས་དང་མེ་ཡུམ་གྱི་སྐུ་དང་གསུང་ཡིན་ལ། ཆུ་རླུང་ཡབ་ཀྱི་སྐུ་དང་གསུང་ཡིན་
པས་ཕྱོགས་ཀྱི་དབང་དུ་བྱས་ཏེ། གཡས་ཏེ་ལྷོ་དང་རྒྱབ་ནུབ་ཏུ་གདན་ཉི་མར་འགྱུར་
ཏེ། ལྷ་ཡི་བདག་པོ་ཤར་དང་། ནོར་སྦྱིན་བྱང་དུ་ཡང་ཟླ་བའི་གདན་དུ་འགྱུར་རོ་ཞེས་
གདན་གྱི་འདམ་ང་བཤད་པའོ། །ཕྱག་མཚན་འགོད་ན་ཤར་དང་མེའི་ལྷ་རྣམས་ཀྱི་
རལ་གྲི། ལྷོ་དང་བདེན་བྲལ་བ་རྣམས་ཀྱི་རིན་པོ་ཆེ། བྱང་དང་དབང་ལྡན་པ་རྣམས་
ཀྱི་པདྨོ་དང་། ནུབ་དང་རླུང་གི་ལྷ་རྣམས་ཀྱི་འཁོར་ལོ་དང་། སྟེང་དང་འོག་གི་ལྷ་
རྣམས་ཀྱི་རྡོ་རྗེའོ། །ཡང་ན་ཡུལ་གྱི་དབྱེ་བས་སྒྲ་མའི་རྒྱུད་མངས། རེག་བྱའི་གོས།
གཟུགས་ཀྱི་མེ་ལོང་། རོའི་ཞལ་ཟས་ཀྱི་སྣོད། དྲིའི་དུང་ཆོས་དང་། ཆོས་ཁམས་ཀྱི་
78



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
ཆོས་འབྱུང་ངོ༌། །དེ་བཞིན་དུ་ངག་གི་དབང་པོའི་རལ་གྲི་དང་། ལག་དབང་གི་དབྱུག་
པ། རྐང་པའི་དབང་པོའི་པདྨ། བཤང་ལམ་དབང་པོའི་ཐོ་བ་སྟེ་སྙིང་པོའི་དཀྱིལ་
འཁོར་གྱི་མཚན་མ་དགོད་པའོ། །དེ་ནས་གདན་གྱི་པདྨའི་ས་བོན་རྣམས་གསུངས་པ།
ཐིག་ལེའི་རྣམ་པ་ལ་སོགས་པ་ཞེས་པ། ཨཾ་ཨ༔ ཨ་ཨཱ་ཞེས་འདི་བཞི་པོ་དག་གིས་
རྣམ་པར་ཕྱེ་བ་གང་ཞིག་ངེས་པར་པདྨ་ཉེར་བཞི་པོའི་རྩ་བ་སོགས་ལ་གནས་པའམ་
བཀོད་པའི་ཀ་སོགས་སྡེ་པ་དྲུག་པོ་ཡི་ཡི་གེ་ཡང་ལྷའི་རིགས་ཀྱི་དབང་གིས་ལྷ་སོ་
སོའི་གདན་གྱི་པདྨ་ལ་འགོད་པར་བྱ་སྟེ། པདྨའི་རྩ་བ་དང་སྡོང་བུ་དང་འདབ་མ་དང་
ནི་གེ་སར་དང་ལྟེ་བ་དག་ལ་རིམ་པས་ཡོངས་སུ་བཀོད་པ་སྟེ། ཇི་ལྟར་ན་ཁམས་རེ་
རེ་ལ་ཡང་འབྱུང་བ་ལྔར་ཕྱེ་བའི་རྣ་བའི་ཁམས་ཕྱག་རྡོར་གྱི་པདྨ་ལ་ནམ་མཁའི་ཁམས་
ཀྱི་ཡི་གེ་ལྔ་སྟེ། རྩ་བ་ལ་ནམ་མཁའི་ས་ཡི་ས་བོན་ཀཾ། སྡོང་བུ་ལ་ནམ་མཁའི་ཆུ་ཁཾ།
འདབ་མར་ནམ་མཁའི་མེ་ཀཾ། གེ་སར་ལ་མཁའི་རླུང་། ཧཱུྃ། ལྟེ་བར་ནམ་མཁའི་ཡི་ས་
བོན། ངོ༌། ཞེས་བཀོད་པའོ། །དེ་བཞིན་ཆོས་ཁམས་ལ་ཀཱ་ཁཱ་གཱ་གྷ་དཱ། ཞེས་དང་།
ཡིད་དབང་གི། སཾ་ཀྲྀ་ཊཾ་ཤོ་རྐོ་ཞེས་དང་། སྒྲའི་སz ཋ ཤ ཥོ ཞེས་དང་ཡི་གེ་
ལྔ་པོ་འདི་དག་ཡོངས་སུ་གྱུར་པ་ལས་པདྨའོ། །དེ་བཞིན་འདུ་བྱེད་དོན་གྲུབ་ཀྱི་གདན་
གྱི་པདྨ་ལ། ཙ་ཚ་ཛ་ཛྷ་ཉ། ཞེས་དང་། སྣའི་ཙེ་ཚོ་ཇི་ཛྷ་ཉི། ཞེས་དང་། རླུང་གི་ཁམས་
ཀྱི་ཙཱ་སོགས་རིང་པོ་ལྔ། རེག་བྱའི་སོགས་རྣམ་བཅད་ཅན་ལྔ། ཚོར་བའི་ཊ་སོགས་
ཊ་སྡེ་ཐུང་ངུ་། མིག་གི་ཊཾ་སོགས་ཐིག་ལེ་ཅན། མེ་ཁམས་ཀྱི་ཊ་སྡེ་རིང་པོ་རོ་རྡོ་རྗེ་མའི་
ཊསྡེ་རྣམ་བཅད་ཅན། འདུ་ཤེས་ཀྱི་པ་སྡེ་ཐུང་ངུ་། ལྕེའི་པཾ་སོགས་ཐིག་ལེ་ཅན་ལྔ། ཆུ་
ཁམས་ཀྱི་པཱ་སྡེ་རིང་པོ། གཟུགས་རྡོ་རྗེ་མའི་པསོགས་རྣམ་བཅད་ཅན་ལྔ། གཟུགས་
ཀྱི་ཏ་སྡེ་ཐུང་ངུ་། ལུས་དབང་གི་ཏོ་སོགས་རྣམ་བཅད་ཅན་ལྔ། སའི་ཁམས་ཀྱི་ཏཱ་སྡེ་
རིང་པོ། དྲིའི་ཏ་སོགས་རྣམ་བཅད་ཅན། ངག་དབང་གི་ཙ་སྡེ་ཐུང་ངུ་ལག་པའི་དབང་
8



དུས་འཁོར་དབང་ལེའི་འགྲེལ་པ།
པོའི་ཊ་སྡེ་ཐུང་ངུ་། རྐང་པའི་དབང་པོའི་པ་སྡེ་ཐུང་ངུ་། བཤང་ལམ་གྱི་དབང་པོའི་ཏ་
སྡེ་ཐུང་ངུ་སྟེ། སོ་སོའི་པདྨ་ལ་ས་བོན་ལྔ་རེ་ལྔ་རེ་ཡོངས་སུ་གྱུར་པ་ལས་པདྨ་བསམ་
པར་བྱའོ། །དེ་བཞིན་དུ་ཐིག་ལེའམ་ཡང་ན་ཨ་ཡིག་གམ་ཡང་ན་ཧ་ཡིག་གིས་ཟླ་བའི་
གདན་དང་། རྣམ་བཅད་དམ་ར་ཡིག་གམ་ཀྵ་ཡིག་གིས་ཉི་མའི་གདན་རྣམས་ཏེ་ཉི་
ཟླའི་གདན་དེ་དག་པདྨའི་ལྟེ་བའི་སྟེང་དུའོ། །དཀྱིལ་འཁོར་གྱི་བདག་པོའི་པདྨ་ལ།
སཾ་བྷཾ ༑ ཤཱི་ཏཱཾ་ཞེས་པ་དང་
། ལྟེ་བའི་སྟེང་དུ་ཨོཾ་ཨ༔ ཨ་ལས་ཟླ་ཉི་སྒྲ་གཅན་གྱི་གདན་
ནོ། །དེ་ལྟར་ས་སོགས་ནས་ནམ་མཁའི་མཐར་ནི་འདི་ལྟར་ཀ་ཁ་ག་གྷ་ང་ཞེས་པ་ཐུང་
དུ་དང་རིང་པོ་ལྷ་སོ་སོའི་རིགས་ཀྱི་དབང་གིས་རང་རང་གི་གདན་གྱི་པདྨའི་ས་ལའོ། །
ཐིག་ལེ་ནི་ཟླ་བ་དག་གི་ས་བོན་དང་། རྣམ་པར་བཅད་པ་ཉིན་བྱེད་ཀྱི་ས་བོན་དུ་འགྱུར་
སྟེ་ཉི་ཟླའི་གདུན་དེ་ཡང་པདྨའི་ལྟེ་བ་དང་ཚད་མཉམ་ལ་ལྟེ་བ་དག་གི་སྟེང་དུ་བྱའོ། །
དེས་ན་ཨོཾ་ཟླ་བ། ཨཉི་མ་ཨ་ཐུང་སྒྲ་གཅན་དེ་ནང་དུ་ཁུ་རྡུལ་སེམས་གསུམ་མཚོན་ནོ། །
མཆོད་པའི་ལྷ་མོ་རྣམས་ཀྱི་ས་བོན་གསུངས་པ་ཀ་སོགས་གསལ་བྱེད་སྡེ་པ་དྲུག་ཐུང་
དང་རིང་བ་རྣམས་ནི་རང་བཞིན་ཡོན་ཏན་དབང་གིས་ཐུགས་དཀྱིལ་གྱི་འདོད་སྣམ་
སྟེགས་བུའམ་ཁ་ཁྱེར་དག་ལ་རྟ་བབས་ཀྱི་ཀ་བའི་ནང་ངོས་སུ་ནི། དྲི་ཆབ་མ་ལ་
སོགས་པ་རྣམས་རིམ་པས། རང་རང་གི་རིགས་ཀྱི་ས་ལ་གནས་ཏེ། ཇི་ལྟར་ན་ཤར་གྱི་
ཕྱོགས་ཀྱི་ཆ་ནས་བརྩམ་སྟེ་རང་རང་གི་ཕྱོགས་རྣམས་སུའོ། །ཞེས་ཤར་གྱི་སྟེགས་བུ་
ལ་རྟ་བབས་ཀྱི་ཀ་བའི་བྱང་དུ་དྲི་མའི་ཙྪཱ དང་། ལྷོར་ཕྲེང་བ་མ་འི་༔ འོ། །དེ་བཞིན་དུ་
ལྷོར་སྤོས་མའི་ཊ་སྡེ་བརྩེགས་མ་ཐུང་རྙོ ངུ་དང་།
མར་མེ་མའི་ཊ་
སྡེ་བརྩེགས་མ་
རིང་པོའོ། །ནུབ་ཏུ་སྒེག་མོའི་ཏ་སྡེ་བརྩེགས་མ་ཐུང་ངུ་དང་། བཞད་མའི་ཏོ་སྡེ་རིང་
པོའོ། །དེ་བཞིན་དུ་ཐམས་ཅད་ལ་བརྩེགས་མ་ཡིན་པར་འདྲ་ལ། བྱང་དུ་བདུད་རྩི་
མའི་བ་སྡེ་ཐུང་ངུ་དང་། མ་ཉམས་པའི་འབྲས་བུ་མའི་པ་སྡེ་རིང་པོའོ། །ཤར་སྒོའི་རྟ་
s



མ་ཧཱ་པཎྜིཏ་མི་
་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
བབས་ཀྱི་སྟེང་དུ་གར་མའི་ག་སྡེ་ཐུང་ངུ་། ནུབ་སྒོའི་རྟ་བབས་ཀྱི་སྟེང་དུ་སིལ་སྙན་མའི་
ཀ་སྡེ་རིང་པོ། བྱང་སྒོའི་རྟ་བབས་ཀྱི་སྟེང་དུ་གླུ་མའི་ས་སྡེ་བརྩེགས་པ་ཐུང་ངུ་། ལྷོ་སྒོའི་
རྟ་བབས་ཀྱི་འདོད་མའི་ས་སྡེ་བརྩེགས་པ་རིང་པོའོ། །ཡང་ན་འདི་དག་གི་མཚན་མ་དྲི་
ཆབ་ཀྱི་དུང་དང་དེ་བཞིན་དུ་ཕྲེང་བ་དང་། སྤོས་སྣོད་དང་མར་མེ་དང་དབུ་རྒྱན་དང་དོ་
ཤལ་དང་འབྲས་བུ་དང༌། ཞལ་ཟས་ཀྱི་སྣོད་དང་གོས་དང་། རྔ་དང་རྡོ་རྗེ་དང་པདྨ་
རྣམས་སོ་སོའི་ཆར་སྦྱར་བར་བྱའོ། །དེ་ནས་འདོད་མ་དང་ཕྱིར་འདོད་མ་རྣམས་ཀྱི་ས་
བོན་གསུངས་པ། འདིར་ཕྱི་རོལ་དུ་ནི་གསུང་དང་སྐུ་དཀྱིལ་གྱི་སྟེགས་བུ་ལ་ནི། ཐིག་
ལེ་དང་ལ་སོགས་པའི་སྒྲས་ཚེག་དྲག་གམ་རྣམ་བཅད་ཀྱིས་ཕྱེ་བས་སུམ་འགྱུར་ཉི་
མས་ཞེས་ས་བོན་སུམ་ཅུ་རྩ་དྲུག་གིས་གསུང་དང་སྐུའི་ཁ་ཁྱེར་རམ་འདོད་སྣམ་གྱི་
སྟེགས་བུ་དག་ལ་དེ་བཞིན་ཉིད་དུ་འདོད་མ་སོགས་ཀྱི་གནས་སུ་བཀོད་པར་བྱ་སྟེ།
འདོད་མ་དང་དེས་མཚོན་པ་ཕྱིར་འདོད་མ་ཐམས་ཅད་ཀུན་ནས་རང་གི་རིགས་ཀྱི་
ཕྱོགས་སུ་གནས་ཏེ། རྒྱལ་བ་རྣམས་ཀྱི་ཁ་དོག་ལྔའམ་དྲུག་གི་དབྱེ་བས་གནས་སོ། །
ཞེས་པ་གསུང་དཀྱིལ་གྱི་ཤར་སྒོའི་ལྷོའི་ཞེས་པ་གཡས་ཀྱི་སྟེགས་བུ་ལ། ཙ ཚ ཛ
ཛྷ 3 ཞེས་པ་བཞིན་གསུང་དཀྱིལ་གྱི་འདོད་མའི་ས་བོན་ཐམས་ཅད་རྣམ་བཅད་
ཅན་འབའ་ཞིག་ཡིན་པ་ངེས་པར་བྱས་ནས། ལྷོ་རུ་ཊསྡེ། ནུབ་ཏུ་ཏསྡེ། བྱང་དུ་
པསྡེ། ཤར་སྒོའི་བྱང་དུ་སཿ	ཎ བྱང་སྒོའི་ནུབ་ཏུ་ལ ཝ རཿ ཡ
ཧ། ལྷོ་སྒོའི་ཤར་གྱི་སྟེགས་བུ་ལ་ཀཿ ཁ ག གྷ ང། ནུབ་སྒོའི་ལྷོར་ལཿ ཞེས་པ་
སྟེ་གསུང་དཀྱིལ་ལའོ། །སྐུ་དཀྱིལ་ལ་ཡི་གེ་འདི་རྣམས་ཚེག་དྲག་མེད་པར་ཐིག་ལེ་
དང་བཅས་པ་སྟེ། གོང་གི་རིམ་པ་བཞིན་ཙི་ཚ་ཛ་ཛྷི་ཉི་སོགས་ཕྱིར་འདོད་མ་རྣམས་ཀྱི་
ས་བོན་ཡིན་ལ། ཐ་མ་ཧ་ཀྵ་གཉིས་ནི་ཁྱབ་བྱེད་མ་གཉིས་ཀྱི་ས་བོན་ནོ། །ཡང་ན་
མཚན་མའམ་གཟུགས་བྲི་བར་བྱའོ། །སྙིང་པོའི་སྟེགས་བུ་ལ་མཆོད་པའི་ལྷ་མོ་དུ་མ་
s
2



དུས་འཁོར་དབང་ལེའི་འགྲེལ་པ།
སྟེ་གཟུངས་མ་མཐའ་དག་བྲི་བར་བྱའོ། །ཞེས་པ་འདིའི་སྐབས་སུ་སྒོ་བཞིའི་གཡོན་གྱི་
འདོད་ཕྱིར་འདོད་བཅུ་དྲུག་གི་ས་བོན་ནི་ཀ་སྡེས་སྡེ་གཉིས་དང་ཧ་སོགས་ལྔ་སྟེ་བཅོ་
ལྔའི་སྟེང་དུ་ཀྵ་དང་བཅས་པའི་བཅུ་དྲུག་ཡིན་ཡང་བཀོད་རིམ་རགས་པ་ཙམ་ལས་མ་
གསུངས་པ་སྒྲུབ་ཐབས་དག་ལས་ཤེས་པར་བྱའོ། །དེ་ནས་གསུང་གི་དཀྱིལ་འཁོར་ལ་
གནས་པའི་རྣལ་འབྱོར་མ་རྣམས་ཀྱི་ས་བོན་གསུངས་པ། ཐུང་ངུ་དང་རིང་བའི་ཧུ་
ཡིག་དང་དེས་མཚོན་ནས་ཐིག་ལེ་དང་རྣམ་བཅད་ཅན་བཅས་བཞིས་ཕྱེ་བའི་ཧ་ཡིག་
དག་ནི་ལྟ་དང་ནོར་སྦྱིན་ནུབ་དང་ལྷོ་རུ་ཙུ་རྩརྩིཀ་སོགས་ཀྱི་ས་བོན་དང༌། ཁྱབ་
འཇུག་མ་སོགས་དག་གི་ཀླུ་ཡིག་ཨ་སོགས་བཞི་པོ་རྣམས་ཀྱིས་ཕྱེ་བ་མེ་དང་འཕྲོག་
བྱེད་དེ་དབང་ལྡན་དང་། རླུང་དང་ལྷ་མིན་དུ་སོ་སོའི་པདྨའི་སྟེང་དུ་སྒྲུབ་ཐབས་སུ་
བཤད་པ་ལྟར་རང་རང་གི་གདོན་སོ་སོའི་
རི་སྟེང་དུ་ས་བོན་བྲི་བ་ཡིན་ནོ། །ཤར་དུ་ཙརྩི་
ཀའི་ཧ། བྱང་དུ་དྲག་མོའི་ཧཾ། ལྷོར་ཕག་མོའི་ ནུབ་ཏུ་དབང་མོའི་ཧཱའོ། །མེར་ཁྱབ་
འཇུག་མའི་ཀླུ། དབང་ལྡན་དུ་དཔལ་ཆེན་མོའི་། རླུང་དུ་ཚངས་མའི་ཀྵ། བདེན
བྲལ་དུ་གཞོན་ནུ་མའི་ཀཱའོ། །འདི་རྣམས་ལ་ཉི་ཟླའི་གདན་མེད་དེ་ལྷ་མིན་གྱི་རིགས་
སོ། །དེ་ནས་འཁོར་གྱི་རྣལ་འབྱོར་མ་རེ་བཞིའི་ས་བོན་གསུངས་པ། ཧི་ལ་སོགས་པ་
བརྒྱད་དང་ཀླུ་ལ་སོགས་པ་ཡི་གྲངས་བརྒྱད་ནི། གཙོ་མོའི་པདྨའི་འདབ་མ་ལ་གནས་
པ་ནི་ཐུང་ངུ་གཙོ་མོའི་མདུན་དང་རིང་པོ་རྒྱབ་ཏུ་གནས་ལ། གཞན་ལྷག་མ་རྣམས་སོ་
སོའི་རང་རང་གི་ཕྱོགས་སུ། ཡ་སོགས་ཐུང་བ་དྲུག་དང་རིང་བ་དྲུག་རྣམས་རིམ་པས་
ལྟའི་པད་འདབ་ཤར་དང་། མེ་ཡི་པདྨ་དགུ་ལ་རིམ་པ་ཡིས་གནས་སོ། །དེ་བཞིན་
གཤིན་རྗེ་དང༌། ལྷ་མིན་གྱི་པདྨའི་འདབ་མར་ཐུང་ངུ་རིང་པོས་རབ་ཏུ་དབྱེ་བས་ར་
སོགས་ཏེ། གནོད་སྦྱིན་དང་དྲག་པོར་ཝ་ལ་སོགས་དང་། ཆུ་གཏེར་དང་བཅས་པ་
ནུབ་དང་རླུང་གི་པད་འདབ་རྣམས་ལ་ལ་ལ་སོགས་པས་སོ་ཞེས་པ། ཤར་གྱི་ཙིརྩི་



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
ཀའི་མདུན་གྱི་འདབ་མ་ལ་འཇིགས་མའི་ཧི་དང་། རྒྱབ་ཏུ་རླུང་ཤུགས་མའི་ཧྲི་འོ། །དེ་
ནས་གཞན་དྲུག་པོ་གཡས་སྐོར་གྱིས་མདུན་གྱི་འཇིགས་མའི་འདབ་མ་ནས་བརྩིས་
པའི། གཉིས་པ་ལ་དྲག་མོའི་ཡ། གསུམ་པར་མཆེ་བ་མའི་ཡི། བཞི་པར་མེ་འབར་
གདོང་མའི་ ཡཾ། འདབ་མ་ལྔ་པར་རླུང་ཤུགས་མའི་ས་བོན་བརྗོད་ཟིན་ལ། དྲུག་པར་
རབ་གཏུམ་མའི་ཡུ། བདུན་པར་དྲག་མིག་མའི་ ཡཾ ་བརྒྱད་པར་སྣ་ཆེན་མའི་ཡཾ་ངོ་། །
ཡང་ན་ལྟེ་བ་དང་འདབ་མའི་ལྷ་མོ་ཐམས་ཅད་ཀྱི་མཚན་མ་གྲི་ཁུག་བྲིའོ། །མེའི་པདྨའི་
འདབ་མ་ལ་ཁྱབ་འཇུག་མའི་མདུན་དུ་དཔལ་མོའི་། རྒྱབ་ཏུ་མཆོག་ཏུ་རྣམ་པར་རྒྱལ་
མའི་ཊིའོ། །དེ་བཞིན་ཡ་སོགས་ཏེ། སྒྱུ་མའི་ཡཱ། གྲགས་མའི་ཡཾ། དཔལ་མོའི་ཡཾ། འདབ་
མ་དྲུག་པ་ལ་རྒྱལ་མའི་ཡཱ། བདུན་པར་རྒྱལ་ལྡན་མའི་ ཡྻཾ། བརྒྱད་པར་འཁོར་ལོ་ཅན་
མའི་ཡའོ། ཡང་ན་ཐམས་ཅད་དུ་འཁོར་ལོའི་མཚན་མའོ། །དེ་བཞིན་མདུན་རྒྱབ་ཏུ་
གཉིས་རེ་དང་
། དེ་ནས་མདུན་མའི་འཕྲོ་ནས་གཡས་སྐོར་གྱིས་འགོད་ཚུལ་སྔ་མ་འདི་
དག་བཞིན་དུ་ངེས་པར་བྱས་ལ། གཤིན་རྗེའི་ཕྱོགས་སུ། ལྷོ་རུ་ཕག་མོའི་མདུན་དུ་ཀེང་
རུས་མའི་ཧཱུྃ། རྒྱབ་ཏུ་འདབ་མ་ལྔ་པར་མཆེ་གཙིགས་མའི་ཧཾ། དེ་ནས་ར་སོགས་ཏེ་དུས་
མཚན་མའི་ར། རབ་ཁྲོས་གདོང་མའི་རི། དུས་ཀྱི་ལྕེའི་རྗེ། ནག་མོའི་རུ། འཇིགས་རུང་
མའི་མྨཾ། གཟུགས་ངན་མའི་རི་མོ། དེ་བཞིན་ལྟ་མིན་ནམ་བདེན་བྲལ་གྱི་འདབ་མར་
གཞོན་ནུ་མའི་མདུན་དུ་པདྨའི་ རྒྱབ་ཏུ་རིན་ཆེན་ཕྲེང་བ་མའི་ཀྵ། དེ་ནས་རིམ་བཞིན་
ཡན་ལག་མེད་མའི་རྭ། གཞོན་ནུ་མའི་རཱི། རི་དགས་བདག་འགྲོ་མེའི་རཾ། མིག་བཟང་
མའི་རྭ། རུལ་བ་མའི་ནཱཾ། བཟང་མོའི་རའོ། གནོད་སྦྱིན་དུ་དྲག་མོའི་མདུན་དུ་གོ་རིའི་ཧུ།
རྒྱབ་ཏུ་ཏོ་ཏ་ལའི་ཧཱ། དེ་ནས་ཝ་སོགས་ཏེ། སཾ་གཱ་མའི་ཝ། རྟོག་མའི་ཝི། མཆོག་ཏུ་
མགྱོགས་མའི་ལྕེ། མཚན་ཉིད་མའི་ཝུ། སེར་སྐྱ་མའི་། ནག་མོའི་ཝཾ་མོ། དྲག་པོར་དཔལ་
ཆེན་མོའི་མདུན་དུ། དཔལ་དཀར་མོའི་ཀླུ། རྒྱབ་ཏུ་འཛིན་མའི་ཀླུ། དེ་ནས་ཟླ་བའི་རི་
མི
4



དུས་འཁོར་དབང་ལེའི་འགྲེལ་པ།
མོའི་ཝཱ།
པདྨའམ་རལ་གྲི།
ས་ཐམས་ཅད་ལ་
རི་བོང་འཛིན་ཞལ་མའི་ཝཱི། ངང་པའི་མདོག་མའི་ལྕེ། པདྨའི་དབང་མོའི་ལྕེ།
སྒར་མིག་མའི་ ཝི། དྲི་མེད་རི་བོང་འཛིན་མའི་ཝའོ། ཆུ་བདག་ནུབ་ཏུ་དབང་མོའི་
མདུན་དུ་རྡོ་རྗེ་འོད་མའི་ཧྥ། རྒྱབ་ཏུ་སྣ་ཚོགས་རི་མོའི་ཧཱུཾ། དེ་ནས་ལ་སོགས་ཏེ། རྡོ་རྗེ་
ལུས་མའི་ལ། མཆོག་གི་གསེར་ལྡན་མའི་ལི། ཨུར་བ་ཤཱིའི་། རམ་གྷའི་ལུ། ཟུག་
རྔུ་མེད་མའི་༸། སྒྲོལ་མའི་ལཾ་མོ། རླུང་དུ་ཚངས་མའི་མདུན་དུ་སཱ་བིང་ཏིའི་ཀྵ། རྒྱབ་
ཏུ་ངག་གི་དབང་ཕྱུག་མའི་ དེ་ནས་ལཱ་སོགས་རིང་པོ་སྟེ། པདྨའི་མིག་མའི་ལཱ། ཆུ་
སྐྱེས་ཅན་མའི་ལཱི། བློ་གྲོས་མའི་ ལཾ ། གཱ་ཡཾ་ཏཱིའི་ལུ། གློག་འོད་མའི་། དྲན་མའི་
ལའོ། ཡང་ན་ཐམས་ཅད་དུ་ཕག་མོ་ལ་སོགས་པ་ལ་དབྱུག་པའི་མཚན་མ་དང་།
གཞོན་ནུ་མ་སོགས་ལ་ཤནྟི། དྲག་མོ་སོགས་ལ་རྩེ་གསུམ། དཔལ་མོ་སོགས་ལ་
དབང་མོ་འཁོར་བཅས་ལ་རྡོ་རྗེ། ཚངས་མ་སོགས་
ཁབ་བམ་སྣོད་དོ། །གསུང་དཀྱིལ་ལ་ཙརྩི་ཀ་སོགས་ཀྱི་མཚན་མ་བྲི་བའི་ངེས་པའོ། །
དེ་ནས་སྐུའི་དཀྱིལ་འཁོར་ལ་བདེན་བྲལ་ལ་སོགས་པ་ལྷ་ཆེན་བཅུ་གཉིས་སོགས་ཀྱི་
མཚན་མ་དགོད་པ་གསུངས་པ། ལྟེ་བའི་ལྷ་ཆེན་ཡབ་ཡུམ་གྱི་པད་འདབ་ཉེར་བརྒྱད་
ལ་ལྷ་མོ་ཉེར་བརྒྱད་དེ་གཙོ་འཁོར་སུམ་ཅུ་པོ་ནི་ནག་པའི་ཟླ་བ་སོགས་ཀྱི་ཚེས་སུམ་
བརྒྱ་དྲུག་ཅུའི་ལྷག་པའི་ལྷ་ཡིན་ལ། དེར་ས་བོན་ཡི་གེ་སུམ་ཅུ་ལས་ཉ་དང་གནམ་
སྟོང་གི་ས་བོན་རྣམས་ལྟེ་བ་ལ་གཙོ་བོ་ཡབ་ཡུམ་གྱི་ས་བོན་དང་ལྷག་མ་འཁོར་གྱི་ལྷ་
མོ་རྣམས་ཀྱི་སྟེ། འདིར་ནག་པ་དང་ས་གའི་ཟླ་བ་གཉིས་ནི་རླུང་རྣམ་པར་དག་པའི་
དཔྱིད་ཀྱི་དུས་སོ། །དེས་ན་སྐུ་དཀྱིལ་གྱི་ཤར་གྱི་སྒོ་ཡི་ལྕོའམ་གཡས་ཀྱི་ཕྱོགས་དག་
ཏུ་ཡང་པདྨའི་ལྟེ་བ་དང༌། འདབ་མ་ལ་གནས་དབྱངས་དྲུག་པོ་ཉིད་ཀྱིས་ཕྱེ་བ་ཙ་ཡི་
སྡེ་ཐུང་ངུ་ནི་ལྷ་མིན་ནམ་བདེན་བྲལ་ལམ་སྲིན་པོ་ཞེས་བྱ་བ་གཙོ་བོ་ཡབ་ཡུམ་དང་
འཁོར་གྱི་ལྷ་མོ་རྣམས་ཀྱི་ས་བོན་ཡིན་པ་སྟེ། ཙ་སྡེ་རིང་པོ་རྣམས་ཀྱང་མེ་ཡི་ཟུར་ན་
5



བྷི
ཛྷ་
མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
གནས་པ་རླུང་གི་ལྷའི་ས་བོན་ཡིན་པར་འགྱུར་རོ། །འདིར་ཤར་སྒོའི་ལྷོའི་འདབ་མ་
དང་པོ་ཉ་ཡིག་ནི་ཉ་རྡོ་རྗེ་མའི་ས་བོན་ཏེ། ནག་ཟླའི་དཀར་པོའི་ཚེས་གཅིག་ལ་ཉ་རྡོ་
རྗེ་མ་ཡིན་པ་དེ་བཞིན་ཚེས་ཐམས་ཅད་ལ་ས་བོན་དེ་དང་རྡོ་རྗེའི་མིང་སྦྱར་བས་ཤེས་
པར་བྱ་སྟེ། འདབ་མ་གཉིས་པ་ལ་ཉི་རྡོ་རྗེ་མའི་ཉི། གསུམ་པར་ཤྲཱི་སོགས་རིམ་པས།
ཞུ་ཧྥ་ཉི་ཛྷ་ཛྷི་ ཛ་ཛི་རྣམས་འདབ་མ་བཅུ་བཞི་པའི་བར་དུའོ། །དེ་ནས་
ཚེས་བཅོ་ལྔ་པ་ཉ་ཡི་ས་བོན་ཛཱ་ནི་པདྨའི་ལྟེ་བ་ལ་ཤེས་རབ་ཡུམ་ཚྭ་རྡོ་རྗེ་མའི་ས་བོན་
ནོ། །དེ་ནས་འདབ་མ་བཅོ་ལྔ་པ་ལ་ཛུ་ནས་རིམ་པར་ ཛཱི་ཛཾ། ཚ་ཚི་ཚྭ་ཆུ་ཚོ་ཚོ། ཙ་ཙི་
ཙཱ་ཅུ་མྨོ། ཞེས་པ་པད་འདབ་ཉེར་བརྒྱད་པའི་བར་དུའོ། །གནམ་སྟོང་གི་ས་བོན་ཙ་ནི་
པདྨའི་ལྟེ་བ་ལ་ཐབས་གཙོ་བོ་བདེན་བྲལ་གྱི་ས་བོན་ནོ། །འདིར་ནག་ཟླ་ལ་ཙ་སྡེ་
ལུགས་བཟློག་གི་ཡི་གེ་རེ་རེ་ལ་དབྱངས་ཨ་ཨི་རྀ་ཨ་ལི་ཨོཾ་དྲུག་གིས་སྤེལ་བས་སུམ་
ཅུ་ཡིན་ལ། དབྱངས་རིང་པོ་ལྔ་ཨཱ་ཨཱི་རཱི་ཨཱུ་ལཱི་ཨ༔ རྣམ་བཅད་དྲུག་གིས་ཙ་སྡེ་ལུགས་
འབྱུང་སྤེལ་བ་སུམ་ཅུ་ས་ག་ཟླ་བའི་ཚེས་ལྷ་རྣམས་ཀྱི་ས་བོན་ཏེ། དཀྱིལ་འཁོར་ལ་མེ་
མཚམས་གྱི་པདྨ་ལའོ། །དེ་ཡང་ས་གའི་ཚེས་གཅིག་ལ་གཙོ་བོ་ཡབ་ཡུམ་མདུན་གྱི་
འདབ་མ་དང་པོ་ལ། ཙཱ། གཉིས་པར་ཙཱི་སོགས། ཙཱི་ཙུ་ཙ ཚྭ་ཚྭ་ཚྭ་ཚྭ་ཚྭ་ཚ ཛཱ་ཛཱི་
འདབ་མ་བཅུ་བཞི་པའི་བར་དུ་དང་། ས་གའི་ཉ་ཡིས་བོན་ཛི་རྡོ་རྗེ་མོ་པདྨའི་ལྟེ་བར་
རོ། །དེ་ནས་འདབ་མ་བཅོ་ལྔ་པ་ནག་པོའི་ཚེས་གཅིག་ལྷ་མོ་ཛཱ་རྡོ་རྗེ་མ་སོགས་ཏེ་ཇི་
ཛྷ ནཱ་ནཱི་ཧཱུཾ་ཧཱུ་ཧཱུཾ་ཞེས་པ་འདབ་མ་ཉེར་བརྒྱད་པའི་བར་དུ་སྟེ། དེ་
ནས་གནམ་སྟོང་གི་ས་བོན་ཉཙནི་གཙོ་བོ་རླུང་ལྷའི་ཡིན་པས་ལྟེ་བ་ལ་འགོད་པར་བྱའོ། །
དེ་བཞིན་གཤིན་རྗེར་ཏེ་ལྷོ་སྒོའི་ནུབ་ཏུ་མེ་ལྷ་དང་། བདེན་བྲལ་དུ་རོ་ཡི་གདོང་པ་སྟེ།
གདོང་དྲུག་དག་གི་ཊ་སྡེ་ཐུང་བ་དང༌། རིང་པོའི་རབ་དབྱེ་ཡིས་ས་བོན་སུམ་ཅུ་པ་
གཉིས་སོ། །སྣོན་ཟླའི་ཚེས་རྣམས་ལ་ཊ་སྡེ་ཐུང་དུ་སྟེ། དང་པོ་ཎ་ནས་བརྩམ་ཞིང་། ལྟེ་
ཛ
รี
ཛཱི་
སྐུ་
s



དུས་འཁོར་དབང་ལེའི་འགྲེལ་པ།
༣་
མ་
བ་ལ་དྲི་ཊཾ། མེ་ལྷ་ཡབ་ཡུམ་གྱིའོ། །ཆུ་སྟོད་ཟླ་བའི་ཚེས་ལ་ཊ་སོགས་སུམ་ཅུ་སྟེ། ལྟེ་
བར་དྲི་ཎནི་གདོང་དྲུག་ཡབ་ཡུམ་གྱིའོ། །དེ་བཞིན་གཡོན་ཏེ་བྱང་དང་དབང་ལྡན་དུ་
ཡང་པ་སྡེར་འགྱུར་ཏེ། དེ་ཡང་ཐུང་ངུ་རྣམས་ཆུ་གཏེར་བདག་པོ་ཆུ་ལྷ་དང་ནི། རིང་
པོའི་དབྱེ་བས་ཚོགས་ཀྱི་བདག་པོ་དག་གིའོ་ཞེས། བྱང་དུ་པ་སྡེ་ཐུང་དུ་ལུགས་ཟློག་
མ་སོགས་ནི་གྲོ་བཞིན་ཟླ་བ་རྣམས་པར་དག་པའི་ཚེས་ལྷ་སྟེ། དབུས་སུ་བྲི་བི་ནི། ཆུ་
ལྷ་རྒྱ་མཚོ་ཡབ་ཡུམ་གྱིའོ། །པ་སྡེ་ལུགས་འབྱུང་རིང་པོ་ནི་ཁྲུམ་ཟླའི་ཚེས་ལྷ་སྟེ། ཐཱ
མགཉིས་ཚོགས་བདག་ཡབ་ཡུམ་གྱི་ས་བོན་ལྟེ་བ་ལའོ། །བརྒྱ་བྱིན་དབང་པོ་དང་ནི་
ཚངས་པ་དག་གིས་ཆུར་བཅས་རླུང་དུ་ཐུང་དུ་དང་རིང་པོ་ཡི་ཏཱ་ཡི་སྡེ་པའོ། །ཞེས་
ནུབ་ཏུ་ཐ་སྐར་ཟླ་བའི་ཚེས་ལྷ་རྣམས་ཏ་སྡེ་ལུགས་བཟློག་ན་སོགས་ཏེ། ལྟེ་བར་དྲི་ཏཾ།
ལྷ་མོ་དང་དབང་པོ་བརྒྱ་བྱིན་གྱིའོ། །རླུང་དུ་ཏཱ་སོགས་སྨིན་དྲུག་ཟླ་བའི་ཚེས་ལྷ་རྣམས་
ཏེ། ཉ་སྟོང་གི་ས་བོན་དྲྭ་ན༔ ལྟེ་བ་ལ་ཚངས་པ་ཡབ་ཡུམ་གྱིའོ། །ཤཱར་གྱི་སྒོ་ཡི་གཡོན་
ནམ་བྱང་དུ་པདྨའི་འདབ་མར་ལྷ་མིན་དགུ་ཡི་ཞེས་ཁྱབ་འཇུག་གི་ཀ་སྡེ་ཐུང་ངུར་
འགྱུར་བ་སྟེ། མཆུ་ཡི་ཟླ་བའི་ཚེས་རྣམ་པར་དག་པ་དང་། ཉ་སྟོང་གི་ས་བོན་ཧཱུྃ་གི་ལྟེ་
བ་ལའོ། །ལྷོ་རུ་གཤིན་རྗེ་དག་གིས་ཀཱ་སོགས་རིང་པོར་འགྱུར་ཏེ། དཔོ་ཡི་ཟླ་བ་རྣམ་
པར་དག་པའི་ཚེས་སུམ་ཅུའི་གྲྭ་དདབུས་སུའོ། །སྐྱེ་མི་ཡི་བདག་པོ་བྱང་དག་དང་ནི་
ནུབ་ཏུ་ཡང་། ཕྱུགས་ཀྱི་བདག་པོ་དྲག་པོ་དབང་ཕྱུག་ཆེན་པོ་དང་། ནོར་སྦྱིན་ནམ་
ནོར་གྱི་བདག་པོ་ཛམ་བྷ་ལ་ཡི་རིམ་བཞིན་ཐུང་དང་རིང་བ་ཡི་ས་སྡེར་འགྱུར་བ་ཉིད་
དོ་རྒྱལ་པོ་ཀྱེ། ཞེས་པ། ས་སྡེ་ཐུང་ངུ་རྐལ་སོགས་པ་སུམ་ཅུ་མགོ་ཡི་ཟླ་བའི་ཚེས་ཏེ་
ཎི་སཾ་ལྟེ་བ་ལའོ། །ནུབ་ཀྱི་སྒོའི་ལྷོར་པདྨ་ལ། གནོད་སྦྱིན་གྱི་སཱ་ལ་སོགས་པ་རིང་པོ་
སུམ་ཅུ་སྟེ་རྒྱལ་གྱི་ཟླ་བ་རྣམ་པ
པར་དག་པ་ཡིས་ཉ་སྟོང་གི་ ་དང་རྐཎཞེས་པ་པདྨའི་ལྟེ་
བ་ལའོ། །དེ་ལྟར་ཟླ་བ་གཉིས་རེ་དུས་གཅིག་ཡིན་པས་དཔྱིད་དང་སོ་ག་དང་དབྱར་
s，



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
དང་སྟོན་དང་དགུན་སྟོད་དང་དགུན་སྨད་ཀྱི་དུས་དྲུག་ནི་རིམ་བཞིན། རླུང་དང་མེ་དང་
ཆུ་དང་ས་དང་ནམ་མཁའ་དང་ཡེ་ཤེས་ཀྱི་ཁམས་རྣམས་སོ། །ཚེས་སུམ་ཅུས་དབྱེ་བས་
དཀྱིལ་འཁོར་ལྔའི་གསལ་བྱེད་རེ་རེ་ལ། དབྱངས་དྲུག་གིས་ཕྱེ་བས་སྐུ་དཀྱིལ་ལ་ཚེས་
ལྷ་སུམ་བརྒྱ་དྲུག་ཅུའི་ས་བོན་དགོད་པའམ། ཡང་ན་གཙོ་བོའི་མཚན་མས་དབྱེ་བས་
འདབ་མ་ཐམས་ཅད་ལ་ཡང་མཚན་མ་བཀོད་ཀྱང་ཆོག་སྟེ། བདེན་བྲལ་ལ་སོགས་པ་
རིམ་བཞིན་རལ་གྲི་དང་ལྗོན་ཤིང་དང་། ཤག་ཏི་དང་མདུང་དང་ཞགས་པ་དང་དགྲ་སྡེ་
དང་རྡོ་རྗེ་དང་ཁབ་དང་འཁོར་ལོ་དང་དབྱུག་པ་དང་རྩེ་གསུམ་དང་བེ་ཅོན་ནོ། །དེ་
ལྟར་ལྷ་མིན་ལ་སོགས་པ་ལྷ་ཆེན་ཡབ་ཡུམ་བཅུ་གཉིས་རྣམས་ཀྱི་རང་རང་གི་ས་བོན་
དུ་འགྱུར་པ་གཉིས་ནི་ཕྱོགས་ཀྱི་འདབ་མ་ལ་འགོད་པ་མིན་ཏེ་པདྨའི་ལྟེ་བ་ལ་འགོད་
པ་ཡིན་ནོ། །དེ་གང་ཞེ་ན། རང་རང་གི་སྡེ་པའི་ཡི་གེ་སུམ་བཅུ་པོ་དེའི་མཐའ་མ་
གནམ་སྟོང་གི་ཡི་གེ་ནི་ཡབ་དང་དབུས་ཉ་ཡི་ཡི་གེ་ཡུམ་གྱི་ས་བོན་ཡིན་པས་དེ་གཉིས་
དབུས་སུའོ། །འདབ་མ་བཟང་པོ་ཉི་ཤུ་རྩ་བརྒྱད་ལ་ཡང་ཉིན་ཞག་སོ་སོའི་དབང་
གིས་རང་རང་སྡེ་པ་དག་གི་ཡི་གེ་རིང་ཐུང་རྣམས་འགོད་པར་བྱའོ། །དེ་ནས་ཤིང་རྟ་
ལ་གནས་པའི་སྒོ་སྐྱོང་ཁྲོ་བོའི་རྒྱལ་པོ་ཡབ་ཡུམ་གྱི་ས་བོན་གསུངས་པ། ཡཱ་རཱ་ཝཱ་ལཱ་ཧཱུཾ་
དཿ དྲུག་ཀྱང་ངེས་པར་སྒོ་སྐྱོང་སོ་སོའི་ཤིང་རྟ་དག་ལ་འགོད་པར་བྱ་སྟེ། སྟེང་དང་རྩ་
བ་ཞེས་པ་འོག་དང་ལྷ་སྟེ་ཤར་སོགས་སུའོ། །ཞེས་པ་ནི་ཤར་སྒོར་ལྷ་མོ་འོད་ཟེར་ཅན་
གྱི་ལཿ དབྱུག་སྔོན་གྱི་ཡཾ། ལྷོ་སྒོར་ཙུན་ཌའི་ཝཱ༔ འདོད་རྒྱལ་གྱི་རཾ། བྱང་སྒོར་ཁྲོ་
གཉེར་ཅན་གྱི་རཱ༔ མི་གཡོ་བའི་ཝཾ། ནུབ་ཏུ་རྡོ་རྗེ་ལྕགས་སྒྲོག་མའི་ལཿ སྟོབས་པོ་ཆེའི་
ལཾ། སྟེང་གི་ནམ་མཁའ་དག་པས་ཤར་སྒོའི་མདུན་དུ་སྔོན་མོའི་གཙུག་ཏོར་གྱི་ཧཾ།
ས་འོག་དག་པས་ནུབ་སྒོའི་མདུན་དུ་དྲག་སྤྱན་མའི་ཧྭ། གནོད་མཛེས་རྒྱལ་པོའི་ཧའོ། །
ཡང་ན་མཚན་མ་བཀོད་ན་དབྱུག་པ་དང་། མདའ་དང་། གཏུན་ཤིང་དང་། བེ་ཅོན་དང་།
s3



དུས་འཁོར་དབང་ལེའི་འགྲེལ་པ།
རྡོ་རྗེ་དང་རྩེ་གསུམ་པའོ། །ཤིང་རྟ་ཕག་པ་དང་རྟ་དང་གླང་པོ་ཆེ་དང་། ཨ་ནི་ལ་ཞེས་
པ་རླུང་གི་མིང་སྟེ་རླུང་དང་མཚུངས་པའི་མཁའ་ལྡིང་དང་། རྐང་པ་བརྒྱད་པ་ནི་སེང་གེ་
ཤ་ར་བྷ་སྟེ་སོག་པ་གཡས་གཡོན་གྱི་སྟེང་ན་གཤོག་པ་གཉིས་གཉིས་ཡོད་པས་འགྲོ་
བའི་བྱ་བ་བྱེད་པས་རྐང་པ་དང་མཚུངས་པའི་ཕྱིར་རྐང་པ་བརྒྱད་པ་ཞེས་བྱ་བ་དེའི་
ཤིང་རྟའོ། །དེ་ནས་ཀླུའི་ས་བོན་རྣམས་གསུངས་པ། ཤར་ལ་སོགས་པའི་སྒོ་ལས་
གཡས་དང་གཡོན་དུ་ཕྱིའི་ཁ་ཁྱེར་རམ་སྟེགས་བུ་ལ་གདེངས་ཅན་རྣམས་ཀྱི་ཡ་
སོགས་ཀྱི་རང་བཞིན་རླུང་སོགས་ཀྱི་གདན་ལ་གནས་པ་ཧྭ་ཡིག་དག་ཏུ་རབ་ཏུ་
འགྱུར་ཏེ། ཤར་སྒོའི་བྱང་རླུང་དཀྱིལ་ལ་སྟོབས་ཀྱི་རྒྱུའི་རྒྱ། ཤར་སྒོའི་ལྷོར་པདྨའི་གླུ།
ལྷོ་སྒོའི་ཤར་དང་ནུབ་ཏུ་མེ་དཀྱིལ་ལ་ནོར་རྒྱས་དང་དུང་སྐྱོང་གི་ཧྲ་ཧྭ། བྱང་སྒོའི་ནུབ་
དང་ཤར་དུ་ཆུ་དཀྱིལ་ལ་རིགས་ལྡན་དང་མཐའ་ཡས་དག་གི་ཧྥ་ ཧྥུ ། ནུབ་སྒོའི་ལྷོ་
དང་བྱང་དུ་ས་དཀྱིལ་ལ་འཇོག་པོ་དང་པད་ཆེན་དག་གི་ཧྥ་བྷཱའོ། །མཚན་མ་བྲི་ན་ཤར་
གྱི་གཉིས་ལ་རྒྱལ་མཚན། ལྷོར་བཀྲ་ཤིས། བྱང་དུ་པདྨ། ནུབ་ཀྱི་གླུ་གཉིས་ལ་རྡོ་རྗེའོ། །
དེ་ནས་དུར་ཁྲོད་ཀྱི་ལྷ་མོ་རབ་གཏུམ་མ་རྣམས་ཀྱི་ས་བོན་གསུངས་པ། ཀ་སོགས་སྡེ་
དྲུག་བརྩེགས་པའི་གཟུགས་དང་སླར་ཡང་ཧ་ཡ་ར་ཝ་ལ་བརྩེགས་མ་དང་ཀླུ་སོགས་
དང་ལྡན་པའི་ཡ་སོགས་བརྩེགས་པ་ནི། ཕྱོགས་ཀྱི་འཁོར་ལོར་ཀ་སོགས་སྡེ་པ་རྣམས་
བརྩེགས་པ། མེ་དང་གཡོ་བའི་དཀྱིལ་འཁོར་ལ་གནས་པ་དང༌། ཙཱ་སོགས་ནི་གཞན་
ཕྱོགས་བྲལ་ལམ་མཚམས་བཞི་ལ་ལུགས་མཐུན་ཏེ། ཤར་དང་གཤིན་རྗེ་དང་བྱང་
དང་ཆུ་སྟེ་ཕྱོགས་བཞི་དང་མེ་དང་ལྷ་མིན་དང་ནི་དབང་ལྡན་དང་རླུང་གི་ཟུར་བཞི་
ཉིད་དུའོ། །ཞེས་པ་མེ་རླུང་གི་ཁོར་ཡུག་གི་དབུས་སུ་དུར་ཁྲོད་ཆེན་པོ་བརྒྱད་ལ་འཁོར་
ལོ་རྩིབས་བརྒྱད་པའི་སྟེང་དུ་ས་བོན་ནམ་མཚན་མ་འགོད་པར་བྱ་སྟེ། ཤར་དུ་ གླུནུབ་
ང་དུ་སྦྲེལྷོ་རུ་ཀྵ་སོགས་ལྡན་པ་ཞེས་སོ། །ཙ་སོགས་གཞན་ནི། མེར་སྐྲྀབདེན་
ཏམྦྷོ་བྱང་དུ་
s



ཅི་
ronaute
མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
བྲལ་དུ་ཊྛ ་རླུང་དུ་ཏྠ དབང་ལྡན་དུ་ ཨོཾ་དང་ཨ༔ ནི་ས་དཀྱིལ་ལ་འཆར་བའི་ཟླ་
བ་དང་ དྡྷོཉི་མ་ བྷྱཱ དག་གི་ས་བོན་རྨི ཏེ། ས་བོན་བྲི་དེ་ལྟར་དང་། ཟླ་ཉིའི་གཟུགས་
བཀོད་ན་ས་བོན་བྲི་དགོས་པ་མ་ཡིན་ནོ། །དུར་ཁྲོད་ཀྱི་ས་གཞི་ལ་གནས་པའི་
འབྱུང་པོའི་ཚོགས་ཕྱེད་དང་བཅས་པའི་བྱེ་བ་ཕྲག་གསུམ་རྣམས་ཀྱི་སྡུགས་སམ་ས་
བོན་ནི་དེའི་གྲངས་དང་མཉམ་པ་རྣམས་ཏེ། རང་མིང་གི་ཡི་གེ་དང་པོ་ལྟ་བུས་སོ། །
ཡང་ན་རླུང་གི་འཁོར་ཡུག་ལ་སོ་སོའི་མཚན་མ་སྣ་ཚོགས་པ་ཅི་རིགས་སུ་བྱའོ། །དེ་
ནས་ཆོས་ཀྱི་འཁོར་ལོ་སོགས་ཀྱི་མཚན་མ་ནི། ཤར་གྱི་རྟ་བབས་ལ་ཧཱུྃ་གི་ཡི་གེ་ཆོས་
ཀྱི་འཁོར་ལོ་དང་ནི། དེ་བཞིན་ཨཱཝཡིག་ལྷོར་བུམ་པའི་ས་བོན་དུག་ཏུ་འགྱུར། ཨོཾ་
ཡིག་གི་བྱང་དུ་རྔ་བོ་ཆེ་ཡིར་འགྱུར་ཏེ། ཆུ་རུ་ཧོ་ཡང་བྱང་ཆུབ་ཤིག་དག་གིར་ནི་རབ་
ཏུ་འགྱུར། ཞེས་པ་དེ་ལྟར་དབྱངས་དང་ལྡན་པའི་ཡི་གེ་དེ་རྣམས་ནི་སོ་སོའི་རིགས་ཀྱི་
དབང་གིས་དཀྱིལ་འཁོར་དག་ལ་སྔགས་ཀྱི་དབྱེ་བར་འགྱུར། ཕྱག་རྒྱ་མཚན་མ་
རྣམས་ཀྱི་ཁ་དོག་མཐའ་དག་ཀྱང་རྡོ་རྗེ་ཅན་གྱི་ཞལ་གྱི་དབྱེ་བ་དག་གིས་འགྱུར་རོ། །
ཐབ་ཏུ་སྦྱིན་སྲེག་བྱ་བ་དག་ཀྱང་ཐབ་ཁུང་གི་མདོག་སོགས་ཞལ་གྱི་དབྱེ་བ་དེ་བཞིན་
དུ་འགྱུར་ཏེ། སླར་ཡང་འཇུག་ངོགས་པ་དྲང་སྲོང་སྟེ་མེ་ལྷ་རྣམས་སྤྱན་དྲངས་པ་དག་
དང་། སྦྱིན་སྲེག་གི་ཚེ་དཔལ་ལྡན་ས་གཞི་ལ་བསང་གཏོར་བྱ་བ་དང་ནི་མཆོད་ཡོན་
གྱི་ཆོ་ག་དང་། དེ་བཞིན་བདུད་ནི་གཞོམ་པ་དག་ཀྱང་ངོ༌། །ཞེས་པ་རྣམས་འཆད་
འགྱུར་གྱི་རིམ་པས་སོ། །ད་ནི་རྡུལ་ཚོན་གྱི་དཀྱིལ་འཁོར་གྱི་ཤར་ལ་སོགས་པའི་སྒོ་
རྣམས་བསྲུང་བའི་དོན་དུ་བརྟུལ་ཞུགས་ཉེར་ལྔ་འཆད་འགྱུར་ལྟར་ལ་དེ་དག་སངས་
རྒྱས་ཀྱི་བཀས་དེ་ལ་གནས་པར་རྗེས་སུ་གནང་བ་ཡིན་པས་བརྟུལ་ཞུགས་དེ་ལ་ངེས་
པ་ཉིད་དུ་གནས་པ་དང་ལྡན་པ། རྩ་ལྟུང་བཅུ་བཞི་དང་བྲལ་བས་དག་པའི་སློབ་མ་
བཞི་རྣམས་ནི་སྒོ་རྣམས་སུ་སྒོ་སྲུང་བའི་སློབ་དཔོན་དུ་བརྐོས་པ་རབ་ཏུ་དགོད་པར་
ན



དུས་འཁོར་དབང་ལེའི་འགྲེལ་པ།
བྱའོ། །དཔལ་ལྡན་བུམ་པ་དག་གི་རྣལ་འབྱོར་མ་ཞེས་པ་བུམ་པ་འཛིན་པའི་རྣལ་
འབྱོར་མ་དམ་ཚིག་དང་སྡོམ་པ་ལ་གནས་པ་མཚན་ཉིད་དང་ལྡན་པ་རྣམས་དཀྱིལ་
འཁོར་སྒྲུབ་པའི་སྔོན་དུ་དཀྱིལ་འཁོར་གྱི་མེ་དང་ལྷ་མིན་རླུང་དང་དབང་ལྡན་གྱི་ཟུར་
དུ་རིམ་པས་བཀོད་པར་བྱས་ནས་སོ། །དབང་བསྐུར་དུས་ཀྱང་བུམ་འཛིན་གྱི་རྣལ་
འབྱོར་མ་ཚད་ལྡན་བྱུང་ན་རབ་ལ་མིན་ཀྱང་དབང་ཐོབ་ཅིང་བླ་མ་དང་སྔགས་ལ་མ་
གུས་པ་མེད་པ་ངེས་པར་དགོས་སོ། །དབང་བསྐུར་བའི་རྡོ་རྗེ་སློབ་དཔོན་ཉིད་དཔལ་
ལྡན་ཚོགས་ཀྱི་དབང་པོར་འགྱུར་ཏེ། མི་བདག་ཞེས་བོས་ནས་སྒོ་སྲུང་གི་སློབ་དཔོན་
བཞི་ལ་ལྟོས་པའི་ལྔ་པ་ནི། སློབ་མ་བཟང་པོ་ལས་ཐམས་ཅད་ལ་མཁས་ཤིང་དཀྱིལ་
འཁོར་འབྲི་བ་སོགས་དེ་ཉིད་བཅུ་ཡོངས་སུ་ཤེས་པ་དེ་ཉིད་སྦྱིན་སྲེག་དང་དབང་
བསྐུར་སོགས་ཀྱི་ལས་རྣམས་ལ་ལས་ཀྱི་རྡོ་རྗེ་ཅན་དག་རབ་ཏུ་བྱས་ནས་ལས་རྣམས་
བྱའོ། །དེ་འདྲའི་ལས་རྡོར་དུ་འོས་པའི་སློབ་མ་མེད་ན། ཚོགས་ཀྱི་དབང་པོ་རྡོ་རྗེ་སློབ་
དཔོན་རང་གིས་ཀྱང་ནི་སྦྱིན་སྲེག་གི་ལས་ལ་སོགས་པ་དག་ཀྱང་བྱའོ། །ཞེས་སོ། །
གོང་ནས་འདིའི་བར་དུ་འགྲེལ་པར་དཀྱིལ་འཁོར་བྲི་བའི་མདོར་བསྡུས་ཆེན་པོ་
གསུམ་པས་བཤད་པར་མཛད་དོ། །སྒོ་སྲུང་པ་སོགས་འདི་དག་གནས་པ་ལྔ་པའི་དུམ་
བུ་དེ་ཉིད་བཅུ་ཡོངས་སུ་ཤེས་པའི་བྱེ་བྲག་ཡིན་ནོ་ཞེས་ཀྱང་བཤད། དེ་ནས་སྦྱིན་སྲེག་
གི་ཆོ་ག་གསུངས་པ་ཚིགས་བཅད་དོན་གཅིག་པ་འདི་ནས་གནས་པ་བདུན་པར་བྱེད་
པ་ཡོད་ཀྱང་སྦྱིན་སྲེག་འདི་གནས་པ་ལྔ་པའི་དུམ་བུར་བྱས་ནའང་འཐད་པར་སེམས་
སོ། །ལས་ཐམས་ཅད་པ་ལ་སོགས་པའི་སྦྱིན་སྲེག་གི་ཐབ་ཁུང་ནི་ཁྲུ་བཞི་པའི་དཀྱིལ་
འཁོར་གྱི་ཕྱེད་ཀྱི་ཚད་ཀྱི་ཟླུམ་པོའམ་ནི། དཀྱིལ་འཁོར་དང་མཉམ་པའི་རིག་བྱེད་
ཟུར་ཞེས་གྲུ་བཞི་པ་གཉིས་པོ་དག་ནི་རིམ་བཞིན་རིགས་ཀྱི་དབང་གིས་ཞི་བ་དང་
རྒྱས་པ་དག་གི་ཐབ་ཏུ་འགྱུར་རོ། །དཀྱིལ་འཁོར་གྱི་ཕྱེད་ཅེས་པ་ཅི་ལྟ་བུ་ཡིན་ཅེ་ན།
a



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
འདིར་ཁ་ཅིག་དཀྱིལ་འཁོར་ཡོངས་རྫོགས་ཁྲུ་བཞི་པ་དེའི་ཕྱེད་ཁྲུ་གཉིས་ཀྱི་ཚད་ཅན་
ཐབ་ཟླུམ་པོ་དང་། དཀྱིལ་འཁོར་དང་མཉམ་པ་ཁྲུ་བཞི་པ་རྒྱས་ཐབ་གྲུ་གཞིའི་ཚད་དུ་
འདོད་དོ། །ཁ་ཅིག་གིས་ཟླུམ་པོ་ཁྲུ་གང་བ་དང་། གྲུ་བཞི་པ་ཁྲུ་དོ་བར་འདོད་དེ།
འགྲེལ་ཆེན་ལས་རེ་ཤིག་རིགས་ཀྱི་དབང་གིས་ཡེ་ཤེས་འཁོར་ལོ་ནི་ཐམས་ཅད་དུ་
སྙིང་པོར་ཏེ། རྡོར་ཕྲེང་དང་ཀ་བའི་མཐར་ཐུག་པ་ཐུགས་དཀྱིལ་ལས་ཕྱེད་ཀྱི་ཆར་
འགྱུར་ཏེ་ཕྱི་རོལ་གྱི་འཁོར་ལོའི་ཕྱེད་ཀྱི་ཚད་ཀྱིས་ཞེས་པའི་ངེས་པ་ལས་སོ། །དེའི་
ཕྱེད་ཀྱི་རྩ་བའི་པདྨ་སྟེ་དེའི་ཕྱིར་སྙིང་པོའི་པདྨའི་ཉིས་འགྱུར་རོ། །རྒྱས་པ་ལ་ཁྲུ་གཉིས་
པ་གྲུ་བཞིའོ། །ཟླུམ་པོ་དང་སྙིང་པོའི་པདྨའི་ཚད་ནི་ཁྲུ་གཅིག་གོ། །ཞེས་གསུངས་པ་
འདིས་ཐུགས་དཀྱིལ་གྱི་ཕྱེད་ཡེ་ཤེས་འཁོར་ལོ་ཡིན་པ་བཞིན་དུ་དཀྱིལ་འཁོར་གྲུ་བཞི་
པའི་ཕྱེད་རྒྱས་ཐབ་ཀྱི་ཚད་ཁྲུ་དོ་བར་བྱས་ན། ཐུགས་དཀྱིལ་གྱི་སྙིང་པོའི་པདྨའི་ཉིས་
འགྱུར་གྱི་
་ཚད་དུ་འགྱུར་ལ། དེའི་ཕྱིར་རྒྱས་པ་ལ་
ལ་ཁྲུ་གཉིས་པ་གྲུ་བཞིའོ། །དེའི་ཕྱེད་
ཟླུམ་པོའི་ཐབ་ཁུང་གི་ཚད་དང་རྒྱས་ཐབ་ཀྱི་ནང་གི་སྙིང་པོའི་པདྨའི་ཚད་ནི་ཁྲུ་གཅིག་
གོ་ཞེས་པའི་དོན་དུ་བཤད་ནས། ཞི་ཐབ་ཁྲུ་གང་དང་རྒྱས་ཐབ་ཁྲུ་དོ་བར་འདོད་པ་
འདི་འོག་གི་སྐབས་རྣམས་སུ་འཆད་འགྱུར་ཀུན་དང་མཐུན་པས་འཐད་པར་མཐོང་ངོ༌། །
ལས་ཐམས་ཅད་པའི་ཞི་རྒྱས་ཀྱི་ཐབ་འདི་དག་གྲོང་ལ་སོགས་པའི་དབུས་སུ་བསོད་
ནམས་ཀྱི་དོན་དུ་བྱའོ། ཡང་ན་ལས་ཀྱི་རྗེས་སུ་མཐུན་པས་གྲོང་གི་ཕྱི་རོལ་ཏུ་བྱང་ངམ་
དྲུག་པོའི་ཟུར་ཏེ་དབང་ལྡན་དུ་བྱ་བ་དང༌། གཞན་ཡང་ལས་དང་མཐུན་པ་དཀར་
པོའི་ས་
ལ་ཐབ་ཟླུམ་པོ་ནི་རྩ་བའི་པདྨ་དག་གི་ཚད་ཁྲུ་གང་ངམ། རྒྱས་པ་ལ་རྩ་བའི་
པདྨ་དག་ནི་ཉིས་འགྱུར་རོ། །ཞེས་པ་རྡུལ་ཚོན་གྱི་དཀྱིལ་འཁོར་རྡོ་རྗེ་འབར་བའི་ཕྱི་
རོལ་བར་ཁྲུ་གཉིས་ཀྱི་ཚད་ཡོད་པ་དེ་ལ་སྦྱིན་སྲེག་གི་ཐབ་ཀྱང་ཁྲུ་གཉིས་པ་སྟེ། རྒྱར་
ཕྱི་རོལ་གྱི་འཁོར་ལོའི་ཕྱེད་ཀྱི་ཚད་དེ་ཁྲུ་གང་ངོ༌། །ཐབ་ཀྱི་ཟབ་ནི་པདྨའི་ཚད་དུ་ཞེས་
e2



དུས་འཁོར་དབང་ལེའི་འགྲེལ་པ།
པ་རྒྱས་ཐབ་ལ་མཐོ་གཉིས་དང༌། ཞི་ཐལ
ཐབ་ཟླུམ་པོའི་ཟབས་སུ་མཐོ་གང་གི་ཚད་དུ་
འགྱུར་ཏེ། །དེ་ཡི་ནང་དུ་སྙིང་པོའམ་རྩ་བའི་པདྨ་སྟེ་ཁྲུ་བཞི་པའི་དཀྱིལ་འཁོར་ལ་ཇི་
ལྟ་བ་བཞིན་དུ་ཐབ་གྲུ་བཞི་དང་། ཁྲུ་གཉིས་པའི་དཀྱིལ་འཁོར་ལ་ཇི་ལྟ་བ་བཞིན་དུ་
ཐབ་ཟླུམ་པོའི་སྙིང་པོ་ལ་མཚན་མར་བཅས་པ་འགོད་པར་བྱའོ། །ཇི་ལྟར་དཀྱིལ་
འཁོར་ལ་པདྨ་ཡི་ཕྱེད་ཕྱི་མ་ལ་པདྨའི་ཕྱི་རུ་ཕྱོགས་དང་ཕྱོགས་བྲལ་རྣམས་སུ་བུམ་པ་
དང་བཅས་པའི་བར་དུ་རལ་གྲི་དང་རིན་ཆེན་སོགས་ཀྱི་མཚན་མར་འགྱུར་ཏེ།
དཀྱིལ་འཁོར་ལ་ཇི་ལྟ་བ་བཞིན་དུ་ཐབ་ཁུང་ལ་ཡང་ངོ༌། །ཐབ་དེ་དག་ལས་ཀྱི་ཁ་དོག་
དང་མཐུན་པར་བསྒྱུར་རོ། །དེ་ལྟར་ཐབ་ཁུང་གི་ཆ་ལ་ཚངས་པའི་གནས་ནས་ཐད་
ཀའི་ཁྲུ་གཅིག་སྟེ་གྲུ་བཞི་པའི་ཕྱེད་ཀྱི་ཆའོ། །དེ་ལྟར་ན་ཐབ་ཁྲུ་བཞི་ནི་ར་བའི་
མཚམས་སུ་སྟེ་མིག་ལ་སོགས་པའི་གནས་ཀྱི་མཐར་ཐུག་པར་རོ་ཞེས་པ་ནི་ངེས་པའོ། །
དེའི་ཕྱེད་ནི་ཟླུམ་པོ་སྟེ་ཁྲུ་གཉིས་པའི་དཀྱིལ་འཁོར་གྱི་ཚུལ་ལོ། །ལྟེ་བའི་པདྨ་དེ་ཡི་
ཕྱེད་ཀྱི་ཀྱང་ནི་མཆུ་ཡིས་དག་སྟེ། མཆུ་ཡི་ཚད་དེ་ལས་ཉིས་འགྱུར་དག་ཀྱང་ཁ་ཁྱེར་
དག་གི་རྒྱ་ཡི་ཆ་ཡིན་ལ། ད་དུང་དེ་ལས་བཱ་ཀུ་ལི་དང་ཀྲ་མ་ཤིརཱའི་ས་ཚད་ཀྱི་ཕྱེད་ཀྲ་
མ་ཤིཎའི་ཚད་ཙམ་ཞིག་བསྣན་ཏེ་བསྐྱེད་ན་དཀྱིལ་འཁོར་གྱི་མདའ་ཡབ་ཀྱི་བར་གྱི་
ཚད་རྫོགས་པར་འགྱུར་རོ་ཞེས་འགྲེལ་བར་གསུངས་སོ། །ཁ་ཁྱེར་གྱི་ཞེས་དེ་ཡི་སྟེང་
དུ་ཆ་ལྔར་བྱས་པའི་དབུས་ཀྱི་གསུམ་པོའི་སྟེང་དུ་རྡོ་རྗེ་ཕྲེང་བ་དག་ཀྱང་མཆུ་ཡི་ཕྱེད་
ཀྱི་དཔངས་དག་ཏུ་ནི་ངེས་པར་རབ་ཏུ་འགྱུར་པ་བརྩིགས་པའི་དབང་དུའོ། །ཁ་ཁྱེར་
དེ་ནི་དཀྱིལ་འཁོར་ལ་སྣམ་བུ་ནས་མདའ་ཡབ་ཀྱི་བར་རོ། །ཁ་ཁྱེར་དེའི་ཕྱི་རོལ་ལ་
མཐུར་དུའམ་འོག་ཏུ་པདྨའི་འདབ་མ་རྣམས་དང་ཞེས་འདབ་མའི་ཁ་གྱེན་དང་མཐིལ་
འོག་ཏུ་བསྟན་པ་དེའི་དཔངས་ལ་ཁ་ཁྱེར་ཕྱེད་ཀྱི་ཚད་དོ། །པདྨའི་འདབ་མ་དེའི་ཕྱི་
རོལ་དུ་ཐབ་ཀྱི་ཕྱོགས་སུ་ས་སྟེགས་ལ་ཀུ་ཤུའི་ཆུན་པོ་བཀོད་པ་ཕྱོགས་རྣམས་ཀུན་ཏུ་



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
འཁོར་བར་རབ་ཏུ་བྱའོ། །ཁ་ཁྱེར་གྱི་རྡོ་རྗེ་འབར་བ་དེ་ཡི་མཐར་ནི་དཀྱིལ་འཁོར་ཆེ་
ཆུང་གང་ལའང་ཁྲུ་གཉིས་བཞག་ནས་ཕྱི་རོལ་དུ་དཀར་དམར་ནག་པོའི་རེ་ཁཱ་གསུམ་
གྱི་རི་མོ་ཐབ་ཀྱི་དབྱིབས་དང་མཚུངས་པས་བསྐོར་ཞིང་ནུབ་ཀྱི་ཕྱོགས་དག་ཏུ་ངེས་
པར་རེ་ཁཱ་གསུམ་གྱི་ར་བ་ཡི་སྒོ་གཅིག་ཏུ་ནི་རབ་ཏུ་འགྱུར་ཏེ་དཀྱིལ་འཁོར་གྱི་སྒོ
བཞིན་དུ་བརྒྱད་ཆའི་སྒོ་རྟ་བབས་དང་བཅས་པ་བྱའོ། །རྒྱས་པའི་ཐབ་ནི་གྲུ་བཞི་པ་
རྒྱུར་ཁྲུ་དོ་པ་སྙིང་པོའི་ཕྱི་རོལ་གྱི་གསུང་གི་འཁོར་ལོའི་ཕྱེད་ཀྱི་ཚད་དེ། ཟབས་ནི་
པདྨའི་ཚད་ཅེས་པ་རྒྱས་ཐབ་ལ་མཐོ་གཉིས་སམ་ཁྲུ་ཚད་དོ། །དེའི་ནང་དུ་སྙིང་པོའི་
པདྨ་ལ་སོགས་པ་དང་། བུམ་པ་དང་རལ་གྲི་སོགས་སྔ་མ་བཞིན་དུ་ལྡབ་འགྱུར་དུ་ཆ་
དང་ཆ་ཡིས་ཤེས་པར་བྱའོ། །ཞི་རྒྱས་ཀྱི་བརྩིགས་ཐབ་རྣམས་ལ་མཚན་མ་རྣམས་རྡུལ་
ཚོན་གྱིས་བྲི་བའམ་འཇིམ་པ་ལས་འབུར་དོད་བྱས་པ་ལ་ཚོན་གྱིས་བསྒྱུར་བ་གང་འོས་
བྱའོ། །ཐབ་གྲུ་བཞི་ནི་མིག་སོགས་བྱང་སེམས་རྣམས་ཀྱི་གནས་ཀྱི་མཐར་ཐུག་པའི་
ཚད་དུ་འགྱུར་ཏེ། ཞི་རྒྱས་ཀྱི་ཐབ་དེ་དག་ལ་རྡུལ་ཚོན་དཀར་པོ་སོགས་སམ་འཇིམ་
པས་ལས་ཀྱི་མདོག་ཏུ་བྱ་ཞིང་རྒྱས་ཐབ་ལ་འབྲས་བཏགས་པ་སོགས་ཀྱིས་སོ། །འདི་
དག་ནི་དཀྱིལ་འཁོར་ལ་བཀོད་པ་བཞིན་དུ་ཐབ་ལའང་ཆ་འདྲར་སྦྱར་བ་སྟེ། ཞི་བ་
དང་རྒྱས་པའི་ལས་ཐམས་ཅད་པ་ཡི་ཐབ་སྙིང་པོའི་དཀྱིལ་འཁོར་ལ་མཚུངས་པར་
སྦྱར་བ་ཡིན་འདུག་ཅིང་། འདིའི་ཚད་སོགས་ལ་རྒྱ་དང་ཟབས་ཀྱི་ཚད་བསྡོམས་ནས་
འཆད་ཚུལ་སོགས་མི་འདྲ་བ་འགའ་བླ་མ་དག་གིས་བཤད་པ་སོ་སོར་སྣང་ངོ༌། །འདི་
ལ་ལག་ལེན་གྱི་ཐིག་གོ་བདེ་ཞིག་བྱུང་ན་ལེགས་པར་མངོན་ནོ། །དེ་ནས་སློབ་དཔོན་
དག་གི་གདན་ནི་རྒྱས་པ་ལས་ཐམས་ཅད་པ་ལ་ངེས་པར་ཐ་གྲུ་མཉམ་པར་འགྱུར་ཏེ་
གྲུ་བཞི་པའོ། །ཐབ་ཀྱི་སྙིང་པོའི་པདྨ་དག་ལ་ཉིས་འགྱུར་རོ་ཞེས་པ་ཁྲུ་གཉིས་རེ་
ཕྱོགས་བཞིར་ཐད་དཀར་ཡོད་པའོ། །དེ་བཞིན་དུ་སློབ་དཔོན་གྱི་གཡོན་དུ་མཆོད་
སྶ
4



དུས་འཁོར་དབང་ལེའི་འགྲེལ་པ།
ཡོན་སོགས་མཆོད་པའི་གདན་ཡང་ཁྲུ་གཉིས་པ་ཉིད་དུ་འགྱུར་ཏེ་ཀྱེ་མི་ཡི་བདག་པོ་
སྦྱིན་སྲེག་གི་སྲེག་རྫས་རྣམས་ཀྱི་སྣོད་དྲུག་གི་གདན་ཡང་ཁྲུ་གཉིས་པ་སློབ་དཔོན་གྱི་
གཡས་ཀྱི་ཕྱོགས་སུ་འགྱུར་ཏེ། སློབ་དཔོན་དང་མཆོད་སྟེག་གི་གདན་གསུམ་པོ་ཚད་
འདྲ་བའོ། །ཞི་བ་ལ་ནི་ཐབ་ཀྱི་ཚད་བཞིན་དུ་སློབ་དཔོན་གྱི་གདན་དང་། མཆོད་ཡོན་
གྱི་སྣོད་སོགས་ཀྱི་གདན་དང་། སྲེག་རྫས་ཀྱི་གདན་གསུམ་གཡང་ཁྲུ་གང་རེར་འདྲ་
བར་འགྱུར་རོ། །གདན་གསུམ་པོ་ཀུན་གྱི་དབུས་སུ་འདབ་མ་བརྒྱད་པའི་པདྨའི་ལྟེ་
བར། ལྗང་གུའི་མདོག་ཅན་སྣ་ཚོགས་རྡོ་རྗེའི་མཚན་མར་འགྱུར་ཏེ་རྡོ་རྗེ་སེམས་
དཔའ་འམ་རྒྱལ་བའི་བདག་པོའི་རིགས་ཀྱི་མཚན་མའོ། །ཡང་ན་མཁའ་ཡི་པདྨ་ཆོས་
འབྱུང་བཀོད་པ་ནི་ཡུམ་གྱི་མཚན་མའོ། །འབྲུ་སོགས་གོང་བུའི་རྫས་རྣམས་བསྲེག་
པའི་དོན་དུ་ཞལ་ཐབ་ཁུང་དང་། མར་སོགས་བདུད་རྩིའི་སྲེག་བླུག་སྦྱིན་པའི་སླད་དུ་
གསང་བ་ཐབ་ཁུང་ངོ༌། །དེ་ལྟར་ཞལ་དང་གསང་བ་དག་ཀྱང་ཐབ་ཁུང་རྣམ་པ་
གཉིས་སུ་འགྱུར་ཏེ་ཀྱེ་རྒྱལ་པོ་ཕྱི་དང་ནང་དུ་ལུས་ལའོ་ཞེས་ནང་དུ་ཁ་གསང་ཕྱི་རོལ་
དུ་རྫས་རིགས་གཉིས་བསྲེག་པའི་ཐབ་ཁུང་གཉིས་རེའོ། །དེ་ལྟར་ཞི་རྒྱས་ཀྱི་ལས་
ཐམས་ཅད་པའི་ཐབ་ཁུང་བསྟན་པས་མཚོན་ནས། ཐབ་གཞན་འགྲེལ་པ་ལས་
གསུངས་པ། ཞི་ཐབ་དབྱིབས་ཟླུམ་པོ་མདོག་དཀར་པོ། ཚད་རྒྱུར་སྙིང་པོའི་པདྨ་ཁྲུ་
གང༌། ཟབས་སུ་ཁྲུ་ཕྱེད་དེ་བཞིན་ཐབ་ཀྱི་ཟབས་ཕྱེད་ཡིན་པ་འོག་མ་ཀུན་ལའང་
འདྲའོ། །སྙིང་པོ་པདྨའི་བཅུ་གཉིས་ཆའི་མཆུ་རྒྱ་དཔངས་འདྲ་བ་ཁ་ཁྱེར་པདྨའི་ཆ་དྲུག་
གི་རྒྱ་དཔངས་ཅན། ཁ་ཁྱེར་གྱི་སྟེང་ཆ་ལྔར་བྱས་པའི་མཐའ་གཉིས་སྤངས་པའི་དབུས་
ཆ་གསུམ་ནི་མཚན་མའི་གནས་སོ། །མཚན་མ་ནི་ལྟེ་བ་ལ་རྡོ་རྗེ་ལྟེ་བའི་མཚན་མ་དེའི་
ཕྲེང་བ་ཁ་ཁྱེར་གྱི་དབུས་སུའོ། །སྙིང་པོ པོའི་འདབ་མའི་ཕྱོགས་བཞིར་རིགས་བཞིའི་
མཚན་མ་དང༌། ཟུར་བཞིར་སྤྱན་མ་སོགས་ཀྱི་མཚན་མའོ། །ཞི་ཐབ་ཀྱི་ཁ་ཁྱེར་གྱི་
%



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
རྒྱབ་ཏུ་པད་འདབ་དང་། དེའི་ཕྱི་རོལ་ཞི་བ་ལ་ཀུ་ཤ་དང་རྒྱས་པ་ལ་དྲུར་བ་བཀྲམ་
པའོ། །དེའི་ཕྱི་རོལ་ར་བ་གསུམ་དང་སྒོ་རྟ་བབས་བཅས་ལྷོར་བཏོད་པ་ལ། སློབ་
དཔོན་བྱང་དུ་ཁ་བལྟས་པའི་མདུན་དུ་བྱའོ། །རྒྱས་ཐབ་མདོག་སེར་པོ་གྲུ་བཞི། རྒྱུར་
ཁྲུ་དོ་སྙིང་པོའི་པདྨ་དང་མཆུ་དང་ཁ་ཁྱེར་དེའི་བཅུ་གཉིས་ཆ་དང་དྲུག་ནི་འོག་མ་ཀུན་
ལའང་རང་རང་གི་ཚད་གང་ཡིན་དེའི་ཆ་ལས་ཤེས་པར་བྱ་བ་འདྲ། ལྟེ་བའི་མཚན་མ་
འཁོར་ལོ་ཡིན་ན་ཁ་ཁྱེར་ལ་ཡང་དེའི་མཚན་མ་སྟེ་འོག་མ་ཀུན་ལའང་དེ་ལྟར་འདྲའོ། །
ལས་ལྷག་མ་ཞི་ཐབ་བཞིན་ནོ། །གསང་བའི་ཐབ་གཞུའི་རྣམ་པ་ཞེས་པ་ཟླ་གམ་སྟེ་ཞི་
ཐབ་ཀྱི་ཕྱེད་བཅད་པ་ལྟ་བུ་ཁྲུ་ཕྱེད་པ་དབུས་སུ་པདྨ་སོར་བཅུ་གཉིས་པ་ཟབས་སུ་དེའི་
ཕྱེད། དེའི་ཆས་མཆུ་སོགས་གཞལ་ཚུལ་སྔར་བཞིན་ནོ། །མདོག་ནག་པོ། མཚན་མ་
གྲི་གུག །པད་འདབ་རྣམས་སུ་ལག་པའི་སོར་མོའི་ཕྲེང་པ། ཁ་ཁྱེར་གྱི་རྒྱབ་ཏུ་རོའི་
སྐྲས་སྤུས་པ་དང་། སློབ་དཔོན་གྱི་གདན་སོགས་ཀྱང་གཞུའི་རྣམ་པའི་དབུས་སུ་གྲི་
གུག་གིས་མཚན་པ་སྟེ་ཐབ་གཞན་ལའང་འདིས་འགྲེ་བར་བྱའོ། །བསྐྱེད་པ་དང་དབྱེ་
ཐབ་ཟུར་ལྔ་པ་ནི། ཞི་ཐབས་ཀྱི་ཚད་དེ་མདོག་ནག་པོ་ཟུར་ལྔའི་ཁ་ཁྱེར་ཅན། མཚན་
མ་རལ་གྲི། རྒྱབ་དུ་སའི་རང་བཞིན་གྱི་བྱ་རོག་གི་མཇུག་མའི་ཕྲེང་བ་ནག་པོ། དེའི་
རྒྱབ་ཏུ་ཞི་རྒྱས་ཀྱི་དྭར་བའི་ཚབ་ཏུ་འབྱུང་པོའི་ཤིང་གི་འདབ་མའོ། །དབང་ཐབ་ཟུར་
གསུམ་པ་རྣ་བ་ནས་རྣ་བ་ཞེས་པ་རྩེ་ནས་རྩེ་བར་ལོགས་རེ་ལ་ཁྲུ་གང་བ་སྟེ་ཁྲུ་གསུམ་
པ་མདོག་དམར་པོ་ལོགས་ནས་ཐད་ཀར་སོར་ཉི་ཤུ་པ་སྙིང་པོའི་པདྨའོ། །དེའི་ཕྱེད་
སོར་བཅུ་ཟབས་སུ་ཡོད་པ་མཆུ་སོགས་ཉི་ཤུ་པའི་བཅུ་གཉིས་ཆ་སོགས་གོང་བཞིན།
མཚན་མ་མདའ། རྒྱབ་ལོགས་སུ་པདྨ་དམར་པོའི་འདབ་མ། ཕྱི་རོལ་མེ་ཏོག་དམར་
པོའོ། །དགུག་ཐབ་ཟུར་བདུན་པ་དམར་པོ་སྔ་མ་འདིའི་ཉིས་འགྱུར་ཏེ་སྙིང་པོའི་པདྨ་
སོར་བཞི་བཅུ་པ། མཚན་མ་རྡོ་རྗེ་ལྕགས་ཀྱུ་དང་། ལྷག་མ་ཟུར་གསུམ་པ་བཞིན་ནོ། །
8



དུས་འཁོར་དབང་ལེའི་འགྲེལ་པ།
རྨོངས་ཐབ་ཟུར་དྲུག་པ་ནི་སོར་སུམ་ཅུའི་པདྨ་སྟེ། མདོག་སེར་པོ་ལྟེ་བའི་མཚོན་མ་
སྦྲུལ་དང་ཁ་ཁྱེར་ལ་སྦྲུལ་ཞགས་སོ། །ཕྱི་རོལ་དུ་ཤིང་ཨརྒ་སེར་པོའི་འདབ་མ་དང༌།
དེའི་ཕྱི་རོལ་དུ་མེ་ཏོག་སེར་པོས་སོ། །རེངས་པའི་ཐབ་ཟུར་བརྒྱད་པ་ནི་སྔ་མ་ཟུར་
དྲུག་པའི་ཉིས་འགྱུར་སོར་དྲུག་ཅུ་པ་མདོག་སེར་པོ་མཚན་མ་རྡོ་རྗེ་ལྕགས་སྒྲོག །རྒྱབ་
སོགས་ཟུར་དྲུག་པ་བཞིན་ཏེ། གོང་དུ་ཚིགས་བཅད་བཅུ་པ་སོགས་ལས་བསྟན་པ་དང་
སྦྱར་ཏེ་ཤེས་པར་བྱའོ། །ར་བ་གསུམ་ནི་ཐབ་ཀྱི་ཕྱི་རོལ་དུ་ཁྲུ་གཉིས་དོར་ནས་སོ། །
སློབ་དཔོན་གྱི་གདན་སོགས་གདན་གསུམ་པོ་ཐམས་ཅད་ཐབ་ཀྱི་མཚན་མའི་རྣམ་
པའོ། །ཞི་ཐབ་ཐབས་ཁུ་བ་ཟླ་བའི་རང་བཞིན་ཤེས་རབ་བམ་ཉི་མས་མཚན་མ་པདྨས་
མཚན་པ་དང་། རྒྱས་ཐབ་ཉི་མའི་སྟེ་ཤེས་རབ་ཀྱི་ཆོས་ཅན་ཡིན་པས་ཉིས་འགྱུར་གྱི་
ཕྱིར་ཞི་ཐབ་ཟླ་བ་ཉིས་འགྱུར་ནི་ཟླ་བས་མཚན་པ་འཁོར་ལོ་དཀར་པོའོ། །གསད་ཐབ་
གཞུའི་རྣམ་པའི་སྒྲ་གཅན་གྱི་ལུས་ཀྱི་མཚན་ཉིད་ཟླ་ཕྱེད་ལྟ་བུ་ནག་པོ་དུས་མེས་མཚན་
པ་གྲི་གུག་གོ། །བསྐྲད་ཐབ་རླུང་གི་རང་བཞིན་ཟླ་གམ་གྱི་ཟུར་གཉིས་དང་མེ་ཡི་རང་
བཞིན་ཟུར་གསུམ་འདྲེས་པས། ཟུར་ལྔ་པ་རང་གི་མཚན་མ་རལ་གྲིས་མཚན་པའོ། །
ཟུར་གསུམ་ནི་དུས་ཀྱི་མེའི་མཚན་ཉིད་མདས་མཚན་པ། དགུག་ཐབས་ཟུར་བཞི་དང་
མེའི་ཡོན་ཏན་གྲུ་གསུམ་གྱིས་ཟུར་བདུན་པ་ལྕགས་ཀྱུས་མཚན་པ། ཟུར་དྲུག་སྒྲ་
གཅན་དང་སའི་བདག་ཉིད་གཉིས་དང་བཞི་འདྲེས་པ་སྦྲུལ་གྱིས་མཚན་པ་སྟེ། སྦྲུལ་ནི་
རྨོངས་པར་བྱེད་པ་སྒྲ་གཅན་གྱི་མཚན་མའོ། །རེངས་ཐབ་ལྷུན་པོའི་ཕྱོགས་བཞི་དང་
ས་ཡི་ཕྱོགས་བཞི་གཉིས་ཁ་སྦྱར་བ་གཉིས་ཀའི་མཚན་མ་ཟུར་བརྒྱད་པ་དང་གཉིས་
ཀས་བསྡམས་པ་ལྕགས་སྒྲོག་གིས་མཚན་པའོ། །ཐབ་དེ་རྣམས་སུ་སྔར་གསུངས་པ་
འདུག་སྟངས་དང་སྦྱིན་སྲེག་གི་རྫས་ལ་སོགས་པ་ངེས་པར་བྱས་ནས་བསྲེག་བླུག་བྱའོ། །
སློབ་དཔོན་གྱི་གདན་ཐབ་ཀྱི་ནུབ་ཏུ་བྱས་ན་ཐབ་ཀྱི་སྒོ་ཉིད་སློབ་དཔོན་ལ་ཕྱོགས་པས་
97



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
ཕྱོགས་སྤྱིའི་ནུབ་ཏུ་བསྟན་པ་ཡིན་ཀྱང་སློབ་དཔོན་གྱི་ཤར་དུ་འགྱུར་བ་དང་། སློབ་
དཔོན་གྱི་གདན་ཐབ་ཀྱི་ལྷོ་ཕྱོགས་བྱས་ན་ཁ་བྱང་དུ་ལྟ་བས་ཐབ་ཀྱི་སྒོ་ཡང་སློབ་
དཔོན་གྱི་བྱང་དུ་ཡོད་ལ་སྒོ་རང་ཉིད་ལྷོར་བལྟས་པ་སོགས་ཐམས་ཅད་ལ་ཤུགས་ཀྱིས་
ཤེས་ཏེ། བདག་བསྐྱེད་དང་མདུན་གྱི་ཐབ་ལྷ་ཞལ་སྤྲོད་ཡིན་པས་སོ། །བླ་མ་སྔ་མ་
དག་མདུན་བསྐྱེད་གཙོ་བོར་བྱས་པ་རྡུལ་མཚོན་གྱི་དཀྱིལ་འཁོར་དང་འབྲེལ་ཚེ་འདི་
ལས་བཟློག་སྟེ་བྱ་དགོས་ཏེ་སྒྲུབ་ལེར་འབྱུང་པོའི་མགོན་པོ་སྒྲུབ་པའི་དབང་གིས་སྦྱིན་
སྲེག་ལས་བཤད་པ་དང་འགྲིག་ཅེས་གསུངས། གདན་རྣམས་ཀྱང་རྒྱས་པར་ཁྲུ་དོ།
གཞན་ཀུན་ལ་ཁྲུ་གང་བ་རང་གི་ཐབ་ཀྱི་དབྱིབས་འདྲ་བ་དབུས་སུ་པདྨ་འདབ་བརྒྱད་
ལྟེ་བར་རང་རང་སོ་སོའི་མཚན་མ་བཀོད་པའོ་ཞེ
བཀོད་པའོ་ཞེས་དང་། རྡུལ་ཚོན་གྱི་དཀྱིལ་འཁོར་
གྱི་བདེན་བྲལ་དུ་དགུག་པའི་ཐབ། ནུབ་ཏུ་རྨོངས་པ། རླུང་དུ་རེངས་པ། བྱང་དུ་ཞི་བ།
དབང་ལྡན་རྒྱས་པ། ཤར་དུ་བསད་པ། མེར་དབྱེར་བསྐྱེད་ཀྱི་ཐབ་བྱ་སྟེ། རྡུལ་ཚོན་གྱི་
དཀྱིལ་འཁོར་གྱི་རྡོ་རྗེ་འབར་བའི་ཕྱི་རོལ་དུ་ཁྲུ་གཉིས་དོར་བར་ཐབ་ཀྱི་ཐོག་མཐའ་
ཡོད་པར་བྱ་བ་སྤྱིར་བཏང་དང་། རོ་ལངས་སྒྲུབ་ཚེ་དཀྱིལ་འཁོར་དང་ཐབ་ཀྱི་བར་དུ་
རོ་རྐང་པ་བརྐྱང་ནས་བཞག་དགོས་པས་ཁྲུ་དོའི་ངེས་པ་མེད་དོ། །འདི་ནི་ལུས་ཀྱི་
དབང་དུ་བྱས་པ་དང་། གྲོང་གི་བྱང་དུ་རྒྱས་པ། དབང་ལྡན་དུ་ཞི་བ་སོགས་ནི་བསམ་
པའི་དབང་གིས་ཏེ། ཐབ་ཀྱི་ཆོས་ཉིས་འགྱུར་ཤེས་རབ་ཡིན་པས། ཕྱོགས་ཀྱི་ཐབ་
རྣམས་ལ་མཚམས་ཐབ་རྣམས་ལས་ཉིས་འགྱུར་ཡོད་པ་དང་། ཕྱོགས་ཤེས་རབ་
མཚམས་ཐབས་སུ་བྱས་པ་ནི་བསམ་པའི་དབང་གིས་ཡིན་ནོ་ཞེས་སོགས་བཤད་དོ། །
དེ་ནས་སྦྱིན་སྲེག་གི་ཆོ་ག་གསུངས་པ། རང་ཉིད་རྡོ་རྗེ་ཤུགས་སུ་བསྒོམ་ནས་ཐབ་དེ་
ཉིད་ཀྱི་ཕྱོགས་བཅུའི་དཀྱིལ་འཁོར་དག་ལ། ཁྲོ་བོའི་རྒྱལ་པོ་བཅུ་རང་རང་གི་ཡུམ་
ལྷ་མོར་བཅས་པས་ཕྱོགས་རྣམས་སུ་བསྲུང་བ་བྱ་ཞིང་སྔར་བརྗོད་པའི་སྔགས་རྣམས་
s



དུས་འཁོར་དབང་ལེའི་འགྲེལ་པ།
ཀྱིས་ཕུར་པ་བཏབ་པར་བྱས་ནས་ནི། དཔལ་ལྡན་རྡོ་རྗེ་ཡི་སྔགས་ཨོཾ་ཨཱ༔ཧཱུྃ་ཧྲུཕཊ་
ཅེས་པ་འདི་དག་གིས་མཆོད་ཡོན་གྱི་སྣོད་ནས་ཀུ་ཤའི་འཐོར་གཡབ་ཀྱིས་དྲིའི་ཆུ་
བླངས་ཏེ་ཐབ་ཁུང་གི་ཕྱོགས་བཅུ་རྣམས་སུ་བསང་བ་དང་སོགས་དང་ཞེས་པས་
མཆོད་པ་བྱིན་རླབས་བྱས་ནས། འཆད་འགྱུར་དེ་ཡི་རྣལ་འབྱོར་གྱི་སྒོ་ནས་དང་པོ་རང་
གི་སྙིང་ག་རུ་མེ་ལྷ་དམ་ཚིག་པ་བསྒོམ་པར་ཡེ་ཤེས་པ་རོ་མཉམ་བྱས་པ་དེ་ཉིད་ཐབ་ཏུ་
མེ་ལྷ་དམ་ཚིག་པ་ལ་ཡེ་ཤེས་པའི་ཚུལ་དུ་བཞག་པ་ལ་ཆུར་བཅས་པའི་མེ་ཏོག་རྣམས་
ཀྱིས་མེ་ལ་མཆོད་ཡོན་ཉིད་སྦྱིན་པར་བྱའོ། །གང་གིས་ན་མེ་ལྷ་ཡེ་ཤེས་པ་དེ་ཡི་
དམིགས་པ་ཏིང་ངེ་འཛིན་གྱི་རྣལ་འབྱོར་དང་ལྡན་པས་སྦྱིན་པར་བྱ་སྟེ། དེ་ཇི་ལྟར་ན་
རང་གི་སྙིང་གའི་པདྨར་ཟླ་བའི་སྟེང་དུ་ཡེ་ཤེས་མེ་ལྷ་དེ་ཉིད་བསྒོམས་ནས་སོ། །དེ་
རྣམ་པ་ཅི་འདྲ་ཞིག་ཡིན་ཞེ་ན། འདིར་ཞི་བ་གཙོར་གྱུར་ལས་ཐམས་ཅད་པ་ལ་ཞལ་
གཅིག་ཁ་དོག་དཀར་པོ་དུས་ཀྱི་ཕྱག་གི་པདྨ་སྟེ་ཕྱག་བཞི་པ། གཡོན་གཉིས་ན་རིལ་
བ་དང་ཆུ་སྐྱེས་དག་དང་ནི། གཡས་གཉིས་ན་དབྱུག་པ་དང་བགྲུང་ཕྲེང་འཛིན་པ་
རལ་པ་ཤིན་ཏུ་སེར་སྐྱ་ཅན། དམར་སེར་གྱི་མིག་དང་ལྡན་པ། གོས་དམར་སེར་དང་
བཅས་པ་སྟེ། ལས་ཐམས་ཅད་པ་ལ་མི་བསྐྱོད་པའི་ཅོད་པན་ཅན་ནོ། །མེ་ལྷ་དེ་ཡི་
སྙིང་ག་བཟླ་བའི་སྟེང་དུ་དྲི་མ་མེད་པའི་འོད་ཟེར་འཕྲོ་བར་བྱེད་པ་ས་བོན་ཛཡིག་
ཡོངས་སུ་གྱུར་པ་ལས་རྡོ་རྗེ་ལྕགས་ཀྱུ་ངེས་པར་བསྒོམ་པར་བྱ་ཞིང་དབུག་ཕྱིར་
འབྱིན་པ་དང་ལྷན་ཅིག་ལྕགས་ཀྱུ་དེ་ཡིས་བཀུག་པའི་སྒྲིབ་བྲལ་གྱི་བདག་ཉིད་ཀུན་
འགྲོ་ཡེ་ཤེས་སེམས་དཔའ་དེ་ཉིད་སྙིང་གའི་མེ་ལྷ་དམ་ཚིག་པ་རང་གི་ལུས་ལ་ཤིན་
ཏུ་རོ་མཉམ་དག་ཏུ་མཛོད་ཅིག། དེ་ལྟར་ཐབ་ཁུང་ལ་ཡང་མེ་ལྷ་དམ་ཚིག་པ་བསྒོམ་
པ་ནི་ཡང་དག་པར་འགྱུར་ཏེ་ཀྱེ་མི་ཡི་བདག་པོ་དེ་བཞིན་ཨོཾ་ཨེ་ཧི་ཨེ་ཧི་སོགས་ཀྱི་
སྔགས་དང་མཐེ་བོང་གཡབ་པའི་ཕྱག་རྒྱ་བཅས་མེ་ལྷ་ཡེ་ཤེས་པ་ནི་སྤྱན་དྲང་བར་བྱ་
»



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
ལ། དེ་ཡང་དང་པོར་རང་གི་སྙིང་གའི་མེ་ལྷ་དམ་ཚིག་པ་ལ་ལྕགས་ཀྱུ་སོགས་ཕྱག་རྒྱ་
བཞི་དང་ཛ༔ཧཱུྃ་བཾ་ཧོས་དགུག་གཞུག་བཅིང་མཉེས་བྱས་ནས་རོ་མཉམ་པར་འགྱུར་བ་
དེ་ཉིད་རྡོ་རྗེ་དྲིལ་བུ་དཀྲོལ་བས་དབང་དུ་བྱ་ཞིང་རང་གི་དབུགས་ཕྱིར་འབྱིན་པ་དང་
ལྷན་ཅིག་ཏུ། ལག་གཡས་རྡོ་རྗེ་ཁུ་ཚུར་གྱི་སྟེང་དུ་མཐེ་བོང་སྒྲེང་ཞིང་ཅུང་ཟད་དགུག་
པའི་རྣམ་པར་བྱས་པའི་ཕྱག་རྒྱུ་དེས་ཕྱིར་དྲངས་ནས་ཐབ་དབུས་ཀྱི་མེ་ལྷ་དམ་ཚིག་པ་
ལ་རོ་མཉམ་དུ་བྱ་བའང་ངོ༌། །དེ་ཡང་འགྲེལ་པར་གསུངས་པ་ལྟར། ཡང་ན་ལས་
ཐམས་ཅད་པའི་མེ་ལྷ་ལྗང་གུ་ཕྱག་བཞི་ཞབས་གཉིས་པ། གཡས་ཀྱི་དང་པོ་རྡོ་རྗེ་དང་
གཉིས་པས་བགྲང་ཕྲེང་། གཡོན་གཉིས་ན་དྲིལ་བུ་དང་པདྨ་འཛིན་པ། རལ་པ་སེར་སྐྱ་
མིག་དམར་སེར་ཅན་གོས་དམར་སེར་ཅན། ལས་ཐམས་ཅད་པ་ལ་མི་བསྐྱོད་པས་
དབུར་རྒྱན་པ་བསྒོམ་པར་བྱའོ། །ཞི་བ་ལ་ཁ་དོག་དཀར་པོ་གོས་དཀར་པོ་དང་བཅས་
པ། གཡས་གཉིས་པདྨ་དང་ཤེལ་ཕྲེང་། གཡོན་གཉིས་རིལ་བ་དང་དུང་འཛིན་པ།
སྣང་བ་མཐའ་ཡས་ཀྱི་དབུ་རྒྱན་ཅན་ནོ། །རྒྱས་པར་ཁ་དོག་དཀར་པོ། གཡས་གཉིས་
འཁོར་ལོ་དང་མུ་ཏིག་གི་ཕྲེང་བ་གཡོན་པདྨ་དང་སྤྱི་བླུག་འཛིན་པ་རིགས་བདག་ཞི་བ་
བཞིན་ནོ། །བསད་པར་ཁ་དོག་ནག་པོ་གོས་ནག་པོ་བགོས་པ་དོན་ཡོད་གྲུབ་པས་དབུ་
ལ་བརྒྱན་པ། གཡས་གཉིས་གྲི་གུག་དང་རྩེ་གསུམ། གཡོན་ཐོད་པ་དང་ཁ་ཊཾ་གའོ། །
བསྐྲད་དབྱེ་ལ་གཡས་གཉིས་རལ་གྲི་དང་རྩེ་གསུམ། གཡོན་གཉིས་ཐོད་པ་དང་ཁ་ཊཾ་
གའོ། །མདོག་དང་རིགས་བདག་བསད་བ་བཞིན་ནོ། །དབང་ལ་གུར་གུམ་གྱི་མདོག་
ཅན་གོས་དམར་སེར་དང་བཅས་པ། གཡས་གཉིས་མདའ་དང་རིན་པོ་ཆེ། གཡོན་
གཉིས་གཞུ་དང་མེ་ལོང་འཛིན་པ། རིན་ཆེན་དབང་ཕྱུག་གི་དབུ་རྒྱན་ཅན་ནོ། །དགུག་
པར་དེ་དང་འདྲ་ལ། གཡས་གཉིས་རྡོ་རྗེ་ལྕགས་ཀྱུ་དང་རིན་པོ་ཆེ། གཡོན་གཉིས་རྡོ་
རྗེ་ཞགས་པ་དང་མེ་ལོང་འཛིན་པའི་ཁྱད་པར་རོ། །རྨོངས་པ་ལ་ཁ་དོག་སེར་པོ་གོས་
རྨ-
100



དུས་འཁོར་དབང་ལེའི་འགྲེལ་པ།
སེར་པོ་དང་བཅས་པ། གཡས་གཉིས་སྦྲུལ་ཞགས་དང་དབྱུག་པ། གཡོན་གཉིས་
འཁོར་ལོ་དང་ཐོ་བ་འཛིན་པ་རྣམ་པར་སྣང་མཛད་ཀྱི་དབུ་རྒྱན་ཅན་ནོ། །རེངས་པ་དང་
ཕུར་བུས་གདབ་པ་ལ་གཡས་གཉིས་ལྕགས་སྒྲོག་དང་ཐོ་བ། གཡོན་གཉིས་འཁོར་ལོ་
དང་རྡོ་རྗེ་ཕུར་བུ་འཛིན་པ། ཁ་དོག་དང་གོས་དང་རིགས་བདག་རྨོངས་པའི་སྐབས་
བཞིན་ནོ། །མེ་སྦར་བའི་ཚེ་ལས་ཐམས་ཅད་པ་ལ་ལྷ་ཁང་ནས་མེ་བླངས་ཏེ་ཙན་དན་
གྱི་ཤིང་གིས་མེ་སྦྱར་བར་བྱ་ལ་ཡང་ན་ཨ་ག་རུ་དང་། ཐང་ཤིང་སོགས་དྲི་བཟང་པོའི་
ཤིང་ངམ་འོ་མ་ཅན་གྱི་ཤིང་གིས་སོ། །ཞི་རྒྱས་ལ་བྲམ་ཟེའི་ཁྱིམ་ནས་མེ་བླངས་ལ་འོ་
མ་ཅན་གྱི་ཤིང་གིས་སོ། །གསད་བསྡད་དབྱེ་བ་རྣམས་ལ་དམངས་རིགས་ཀྱི་ཁྱིམ་ནས་
མེ་བླངས་ནས་ཚེར་མ་ཅན་གྱིས་སྦྱར་བར་བྱའོ། །ཡང་ན་གསད་པ་ལ་གདོལ་པའི་ཁྱིམ་
ནས་མེ་བླངས་བར་བྱའོ། །དབང་དགུག་ལ་རྒྱལ་རིགས་ཀྱི་ཁྱིམ་ནས་མེ་བླངས་ལ་སེང་
ལྡེང་སོགས་དམར་པོའི་ཤིང་གིས་མེ་སྦར་བར་བྱའོ། །རེངས་རྨོངས་ལ་རྗེ་རིགས་ཀྱི་
ཁྱིམ་ནས་མེ་བླངས་ལ་རོ་བསྐ་བའི་ཤིང་གིས་སྦྱར་བར་བྱའོ། །དེ་ནས་མེ་ལྷ་ལ་ཨོྃ་པྲ་
ཝ་ར་སོགས་ཀྱི་སྔགས་ཀྱིས་མཆོད་ཡོན་འབུལ་བ་དང༌། བཛྲ་གན་དྷཾ་པྲ་ཏཱིཙྪ་སྭཱ་ཧཱ་
སོགས་ཀྱིས་མཆོད་པ་བཅུ་གཉིས་འབུལ་བར་བྱའོ། །ལས་ཀྱི་རྗེས་སུ་མཐུན་པའི་མེ་
མཆོད་པ་ལ་སྭཱ་ཧཱའི་མཐའ་ཅན་དང་དཀྱིལ་འཁོར་མཆོད་པ་ལ་ན་མཐའི་མཐའ་ཅན་
གྱིས་སོ་ཞེས་པ་ཐམས་ཅད་དུ་ངེས་པའོ། །དེ་བཞིན་དུ་ཞབས་བསིལ་སོགས་འབུལ་
ཞིང་རོལ་མོ་ཐམས་ཅད་རབ་ཏུ་དཀྲོལ་བས་མཆོད་པར་བྱ་ཞིང་། དེ་ནས་ལས་སོ་སོའི་
འདུག་སྟངས་དང་ཏིང་ངེ་འཛིན་ལ་གནས་པས་ཡམ་ཤིང་དང་མར་ཁུ་དང་སྲེག་རྫས་
ཐམས་ཅད་འབུལ་བར་བྱ་ལ། དེ་ཡང་ལག་པས་ཡམ་ཤིང་དང༌། བླུགས་གཟར་གྱིས་
སྦྱིན་སྲེག་གི་རྫས་ཐམས་ཅད་དང་དགང་གཟར་གྱིས་མར་ཁུའི་སྲེག་བླུགས་དབུལ་
བར་བྱ་ལ། བླུགས་དགང་གཟར་མེད་ནའང་རང་གི་གཡས་པའི་མཆོག་སྦྱིན་གྱི་ལག་
101



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
པ་དག་གི་མཐེ་བོ་ཡིས་ཀྱང་སྲིན་ལག་དང་སྦྱར་བས་རྫས་ཐམས་ཅད་མེ་ཡི་ཞལ་དུ་
སྦྱིན་སྲེག་དག་ནི་རབ་ཏུ་བྱའོ། །འདིར་མེ་ལྷའི་དག་པ་བརྗོད་པ། སྤྱིར་མེ་གསུམ་སྟེ་
ལུག་སོགས་ཁྱིམ་བདག་གི་མེ་ཉི་མ་ནི་གཟའ་བདུན་གྱི་བདག་པོ་གཟའི་དབྱེ་བས་ལྕེ་
བདུན་པ་སྟེ་ཞི་བ་ལ་ཟླ་བའི་ལྕེ། རྒྱས་པར་ཉི་མའི་ལྕེ་དང་། བསད་བསྐྲད་དབྱེ་བར་
སྤེན་པ། དབང་པ་སངས་དགུག་པ་ཕུར་བུ། རྨོངས་པ་གཟའ་ལྷག །རེངས་པ་བཀྲ་
ཤིས་ཀྱི་ལྕེ་སྟེ། རེས་གཟའ་སོ་སོའི་དག་པའི་དབང་གིས་ལས་སོ་སོ་ལ་ཞལ་གཅིག །
ཉིན་མཚན་དག་པའི་ཞབས་གཉིས། ཐུན་མཚམས་བཞི་དག་པས་ཕྱག་བཞི་པའོ། །
བསད་པ་ལ་མཇུག་རེངས་རྣམ་པར་དག་པའི་ཕྱག་གཉིས་པ་གྲི་གུག་དང་ཐོད་པ་ཅན་
ནོ། །དབྱེ་བར་སྤེན་པ་དག་པས་ཕྱག་གཉིས་ན་རལ་གྲི་དང་ཐོད་པ་ཅན་ཏེ། སྤེན་པའི་
རེས་ལ་སྔ་ཕྱེད་དང་ཕྱི་ཕྱེད་ཀྱི་དབྱེ་བས་སོ། །ལས་ཐམས་ཅད་པ་ལ་སྒྲ་གཅན་ཅན་
དང་དུས་མེ་རྣམ་པར་དག་པ་སྟེ། རིམ་བཞིན་སྐྱེ་བ་དང་འཇིག་པའི་ཆོས་ཉིད་ཀྱི་ཕྱིར་
རོ། །འདོད་པའི་མེ་དང་མཆོད་སྦྱིན་གྱི་མེ་ནི་རང་གི་ལྷའོ། །ཡེ་ཤེས་ཀྱི་མེ་ནི་གཟའ་
ཐམས་ཅད་ལ་ཁྱབ་པར་བྱེད་པ་སྟེ། དེ་ལྟར་ཤེས་ནས་སྦྱིན་སྲེག་གི་ཆོ་གས་མཆོད་པར་
བྱ་བའོ། །མེ་གཉིས་པ་ལྷོའི་མེ་ཞེས་པ་སྔར་བཤད་པ་ལྟར་ལ་འདིར་གློག་གོ། །མེ་
གསུམ་པ་མཆོད་སྦྱིན་གྱི་མེ་ནི་མི་བཟད་པ་ཞེས་བྱ་སྟེ་རིག་བྱེད་ཀྱི་མཐའ་ལས་སྨྲས་པ།
མི་བཟད་མེ་ནི་རིང་དུ་བདག་སྤོང་སྟེ། །རི་ཀ་རབ་འཛིན་གཤིན་རྗེའི་རྒྱལ་སྲིད་འགྲོ། །
འདི་ཉིད་དུ་ནི་གཞན་སྐྱེས་རིག་བྱེད་འདི། །ལྷ་དང་སྐྱེ་དགུ་སོགས་ལས་བསྲེག་བྱ་
འཛིན། ཞེས་བཤད་དེ། འདི་རིག་བྱེད་ཀྱི་ཚིག་ཡིན་ལ་འགྲེལ་པ་མེད་པས་དོན་འདི་
ཞེས་གསལ་ཁ་མེད་མོད་བླ་མ་སྔ་མ་དག་གི་རང་བློས་འཆད་ཚུལ་མི་འདྲ་བ་འགའ་
སྣང་ངོ༌། །འོན་ཀྱང་འདི་ལྟར་མཆོད་སྦྱིན་དྲག་པོ་ལ་ནི་ཕྱུགས་སོགས་བསད་པའི་ཤ་
སྲེག་པར་བྱེད་པས་ཤ་ཟའི་མེ་དང་མི་བཟད་པའི་མེ་ཞེས་གྲགས་པ་དེའི་དབང་དུ་བྱས་
12



དུས་འཁོར་དབང་ལེའི་འགྲེལ་པ།
ནས་བརྗོད་པ། མི་བཟད་པའི་མེ་ནི་རིང་དུ་བདག་གིས་སྤོང་སྟེ། དེ་ཅིའི་ཕྱིར་ན་རི་ཀ་
ཞེས་པ་ངེས་བརྗོད་ཀྱི་མིང་ཡིན་པ་ལྟར་ན་ངེས་བརྗོད་སོགས་ཀྱི་རིག་བྱེད་རབ་ཏུ་
འཛིན་པ་རྣམས་ནི་གཤིན་རྗེའི་རྒྱལ་སྲིད་བྱེད་པའི་འགྲོ་བ་རྣམས་ལྟར། མིའི་འཇིག་
རྟེན་འདི་ཉིད་དུ་ནི་གཞན་སྐྱེས་ཞེས་བྲམ་ཟེ་སྟེ་བརྟུལ་བཞུགས་སོགས་ཀྱི་ཆོ་ག་ལས་
སྐྱེས་པའི་གཉིས་སྐྱེས་ཞེས་པ་དང་དོན་འདྲའོ། །དེས་ན་བྲམ་ཟེའི་མཆོད་སྦྱིན་དྲག་པོ་
བྱེད་པའི་རིག་བྱེད་ལས་བཤད་པའི་མེ་འདི་ནི་ལྷ་དང་སྐྱེ་དགུ་སོགས་ལས་བསྲེག་བྱ་
འཛིན་པ་སྟེ་ཟ་བར་བྱེད་པ་ཡིན་པས་སོ་ཞེས་པ་སྟེ། འདི་རིག་བྱེད་པས་སྨྲས་ན་རིག་
བྱེད་སུན་འབྱིན་ཡིན་པས་དེ་ལྟར་སྨྲ་བ་མི་རིགས་སྙམ་ན་མི་རིགས་པ་མེད་དེ། མི་
བཟད་པའི་དོན་སེམས་ཅན་བསྲེག་པ་ཟ་བས་དེ་ལ་འཇིགས་པའི་ཚུལ་དུ་བརྗོད་པ་ལ་
མི་རིགས་པ་མེད་དེ། རིགས་བྱེད་ཀྱི་གཞུང་རྣམས་ན་བྲམ་ཟེ་རྣམས་ཀྱི་བློས་བཀོད་པ་
སྣ་ཚོགས་ཀྱི་ངག་ཡོད་པས་འདི་འདྲ་གཞན་ཡང་དུ་མ་མཐོང་ལ། འགྲེལ་པར་ཡང་
ཚིགས་བཅད་འདིའི་རྗེས་སུ། ཞེས་པ་རིག་བྱེད་ཀྱི་དོན་ཏེ། འདིར་ཡང་དོན་དེ་ཉིད་མི་
བཟད་པའི་མེའོ་ཞེས་གསུངས། བླ་མ་དག་མཆོད་སྦྱིན་གྱི་མེ་སོགས་སྤངས་ནས་ཡེ་
ཤེས་ཀྱི་མེ་ལ་བསྲེག་པའི་དོན་དུ་འཆད་པ་ནི་དེ་དག་གི་གཞུང་ན་འདིར་བཤད་ཡེ་
ཤེས་ཀྱི་མེ་བླངས་ཤིང་མི་བཟད་པའི་མེ་སྤོང་བའི་གཞུང་ལུགས་ཡོད་དཀའ་ལ། ཡང་
ཤ་ཟའི་མེ་ལྷ་ལ་ཡུན་རིང་དུ་བསྲེག་བླུགས་སྦྱིན་པའི་སླད་དུ་བདག་འགྲོ་སྟེ། ངེས་
བརྗོད་ལས་བྱུང་བའི་མཆོད་སྦྱིན་འདིས་གཤིན་རྗེའི་རྒྱལ་སྲིད་དུ་འགྲོ་བའམ་རྒྱུག་པ་
ལས་རབ་ཏུ་འཛིན་ཞིང་། མཐོ་རིས་འདི་ཉིད་དུ་བདེ་བ་ཁྱད་འཕགས་མྱོང་བའི་དོན་དུ་
རིག་བྱེད་ལས་སྐྱེས་མེ་འདིས་ལྷ་དང་སྐྱེ་དགུ་སོགས་ལས་མར་སོགས་བསྲེག་བྱ་འཛིན་
པར་བྱེད་ཅེས་འབྲུ་མནན་ཏེ་རིག་བྱེད་ལ་བསྔགས་པ་ལྟར་བྱེད་ཀྱང་ཚིག་གི་འབྲེལ་
འགྲིག་པ་ཡང་མི་སྣང་ལ་མེ་འདི་མི་བཟད་པའི་དོན་ནི་ཅི་ཡང་མ་བསྟན་ཏོ། །དེ་ལྟར་
103



ཨོཾ་སརྦ་པཱ་པཾ་ད་ཧ་ན་
མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
འཇིག་རྟེན་པའི་མེ་གསུམ་དང༌། བཞི་པ་ཡེ་ཤེས་ཀྱི་མེ་ནི། མཆོག་ཏུ་བདེན་པ་འཇིག་
རྟེན་ལས་འདས་པའི་འབྲས་བུ་བདེ་བའམ་ཀུན་ཏུ་དགའ་བའི་ཡེ་ཤེས་སྐྱེད་བར་བྱེད་
པའོ། །དེའི་ཕྱིར་བདེ་བ་དེའི་དོན་དུ་ཐམས་ཅད་སྦྱིན་སྲེག་བྱེད་ཀྱང་འཇིག་རྟེན་པ་དག་
གིས་དེ་ཐོབ་པར་མ་ནུས་སོ། །ཚུལ་འདི་དང་མཚུངས་པར་རྣམ་སྣང་མངོན་བྱང་ལས་
སྟོན་པ་ཉིད་སངས་མ་རྒྱས་པའི་གོང་དུ་དང་སངས་རྒྱས་ནས་མེའི་ཁྱད་པར་འདི་ལྟར་
བསྟན་ཅེས་དབྱེ་བ་བདུན་དང་བཅུ་གཅིག་གསུངས་པ་བཞིན་ནོ། །འདིར་ངང་གི་
འདོད་པའི་མེ་ལྷ་སྤྱན་དྲངས་པའི་སྔགས། ད་སོགས་སྡིག་པ་བསྲེག་
ཤིང་སྦྱོང་བ་སྟེ། དེ་བཞིན་ཉི་མའི་མེ་ཡི་སྔགས། ཨོཾ་བཛྲ་ཨ་ན་ལ་སོགས་སུ་གསུངས་
སོ། །མེ་ལྷ་ལ་སྲེག་རྫས་འབུལ་བ་གསུངས་པ། རྡོ་རྗེ་སློབ་དཔོན་གྱིས་སྔར་བཤད་
པའི་འདུག་སྟངས་ལ་གནས་ནས། ལག་པ་གཡོན་པ་མཉམ་གཞག་ལྟར་གན་རྐྱལ་
དང༌། གཡས་པ་མཆོག་སྦྱིན་པའི་ཕྱག་རྒྱའི་ལག་པ་དག་གི་མཐེ་བོ་ཡིས་ཀྱང་སྦྱིན་
སྲེག་གི་རྫས་བསྐྱོད་ཅིང་ཞལ་ཕྱེ་བའི་མེ་ཡི་ཞལ་དུ་སྦྱིན་སྲེག་དག་ནི་སྦྱིན་པར་བྱ་ཞིང་
གསོལ་ཏེ་མཉེས་པར་བསམ་པར་བྱའོ། །གཙོ་བོའི་རྡོ་རྗེ་ཞེས་པ་རིགས་དྲུག་གི་གཙོ་
བོའི་སྔགས། ཨོྃ་ཨཱ༔ཧཱུྃ་ཧོཧཾ་ཀྵ་སྭཱ་ཧཱ། ཞེས་པ་དང་། ཡན་ལག་གིས་ཀྱང་ཞེས་པ་ཡན་
ལག་དྲུག་གི་སྔགས་ཏེ་ཧཱུཾ་ཧཱུཾ་ཧཱུཾ་ཧཱུཾ་ཧཱུཾ་ཧྲ་སཱ་ཧཱ་ཞེས་པ་སྟེ། དེ་དག་གིས་མདའ་བརྒྱའི་
ཡམ་ཤིང་དང་འབྲུ་དང་ཧུར་བ་མར་དང་འོ་མ་ཡིས་སྲེག་བླུགས་བྱའོ། །ཧཱུཾ་སོགས་
འདིར་དྲག་པོའི་དབང་དུ་བྱས་ཏེ་ལུགས་བཟློག་དུ་བསྟན་པ་ཡིན་གྱི་ཞི་སོགས་ལ་
ལུགས་འབྱུང་དུ་བཟླ་བར་བྱ་ཞེས་བོད་འགྲེལ་འགར་གསུངས། དེ་ལ་གཙོ་བོའི་རྡོ་
རྗེའི་སྔགས་ཀྱིས་ཡམ་ཤིང་ལྔ་བརྒྱ་ལས་བརྒྱ་རྩ་བརྒྱད་བསྲེག་པར་བྱ་ཞིང་། ཡན་
ལག་གི་སྔགས་དག་གིས་ཀྱང་བརྒྱ་རྩ་བརྒྱད་བསྲེག་གོ། །ཀྱང་ཡིག་གིས་བསྡུས་པ།
ཕུང་པོ་དྲུག་དང་ཁམས་དྲུག་གི་སྔགས་རྣམས་ཀྱིས་བརྒྱ་རྩ་བརྒྱད་བསྲེག་ཏེ། ཨ་ཨཱ་ཨི་
བློ་
ར
104



དུས་འཁོར་དབང་ལེའི་འགྲེལ་པ།
ཨཱི་རི་རཱི་ཨུ་ཨཱུ་རྀ་ལྀ་ཨོཾ་ཨསྭཱ་ཧཱ་ཞེས་སོ། །དེ་བཞིན་སྐྱེ་མཆེད་རྣམས་ཀྱིས་ཀྱང་ཨ་ཨཱ་
ཨེ་ཨེ་ཨར་ཨཱར་ཨོ་ཨོ་ཨལ་ཨཱལ་ཨོཾ་ཨསྭཱ་ཧཱ་ཞེས་བརྒྱ་རྩ་བརྒྱད་དོ། །དེ་ནས་ལས་
དབང་ཡུལ་བཅས་ཀྱི་ཧ་ཧཱ་ཡ་ཡཱ་ར་རཱ་ཝ་ཝཱ་ལ་ལཱ་ཧཾ་ རྣམས་ཀྱིས་བརྒྱ་རྩ་བརྒྱད་དོ། །
དེ་ལྟར་བཞི་བཅུ་ལྷག་པའི་ལྔ་བརྒྱ་རྣམས་ཀྱིས་ཡམ་ཤིང་ལྔ་བརྒྱའི་གྲངས་བཟུང་བར་
བྱ་སྟེ། སོ་སོར་སྔགས་བརྒྱ་རྩ་བརྒྱད་བཟླས་པ་བྱའོ། །བགྲང་ཕྲེང་གི་ནི་གྲངས་ནི་བརྒྱ་
རྩ་བརྒྱད་དེ་དེ་ལ་མཚན་སོ་གཉིས་དང་དཔེ་བྱད་བརྒྱད་ཅུའི་གྲངས་ནི་བརྒྱ་དང་བཅུ་
གཉིས་སོ། །དེའི་ཕྱིར་བགྲང་ཕྲེང་ལ་སྐུ་གསུང་ཐུགས་ཡེ་ཤེས་ཀྱི་གྲངས་ཀྱི་གནས་
རྣམས་སྤངས་ནས་ལྷག་མ་བརྒྱ་རྩ་བརྒྱད་ཀྱི་བགྲང་ཕྲེང་བྱ་ལ། གོང་གི་བཞི་པོ་ནེ་ཕྲེང་
བའི་ལྷུན་པོ་མདོ་འཛིན་ལ་རྡོ་རྗེ་བཞི་དག་པའི་ཞལ་ལམ་གདོང་བཞི་བྱའོ། །ལས་
ཐམས་ཅད་པའི་སྦྱིན་སྲེག་ལ་བསོད་ནམས་ཀྱི་ཚོགས་ཀྱི་དོན་དུ་རྫས་ཐམས་ཅད་ལ་
བརྒྱ་རྩ་བརྒྱད་ཀྱི་ཚད་དུ་བྱའོ། །ཆོ་ག་འདི་ཉིད་ཀྱིས་ཡམ་ཤིང་དང་འབྲུ་མར་ཁུས་
སྦགས་པ་དང་། དཱུར་བ་འོ་མས་སྦགས་པ་རྣམས་རྡོ་རྗེ་ལ་སོགས་པའི་སྔགས་ཀྱིས་
བརྒྱ་རྩ་བརྒྱད་རེ་སྦྱིན་སྲེག་བྱའོ། །དེ་ནས་སྙིང་པོའི་སྔགས་ཨོཾ་ཀཾ སྭཱ་ཧཱ་ཞེས་པ་འདིས
བླུག་གཟར་གྱིས་བླང་བའི་མར་ཁུས་དགངས་གཟར་བཀང་བ་ ༔ སྐྱིལ་ཀྲུང་དུ་གནས་
པ་རབ་ཏུ་ཞི་ཞིང་གཡོ་བ་མེད་པའི་སེམས་དང་ལྡན་པ་གསང་སྔགས་ཀྱི་དེ་ཁོ་ན་ཉིད་
རིག་པ་སྔགས་ཀྱི་ལྷའི་སྐུ་ཡི་རྣལ་ འབྱོར་དང་ལྡན་པ་རྡོ་རྗེ་སློབ་དཔོན་ལས་ཀྱི་རྡོ་རྗེ་
ཅན་གྱིས་སླར་ཡང་མེ་ལ་བསྲེག་བླུགས་དག་ནི་ངེས་པར་སྦྱིན་པར་བྱའོ། །དེ་ནས་
བཀྲ་ཤིས་ཀྱི་དོན་དུ། ཨོཾ་བྷུར་བྷུ་བ༔ སོགས་བཀྲ་ཤིས་པའི་སྔགས་བརྗོད་ཅིང་ཐབ་ཀྱི་
ཕྱི་རོལ་དུ་ཕྱིན་ནས་ཆུ་དང་ཟན་དེ་ཕྱོགས་སུ་གཏོར་བར་བྱའོ། །འདིར་རྒྱུད་དུ་བསྟན་
པའི་སྔགས་རྣམས་བོད་སྐད་དུ་བསྒྱུར་བ་ཤེས་པར་འདོད་ན་སྔ་འགྲེལ་རྣམས་སུ་ཤེས་
པར་བྱ་སྟེ་འདིར་མང་བས་མ་བཀོད་དོ། །དེར་བསང་གཏོར་བྱས་ལ་སླར་ཡང་དཀྱིལ་
105



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
འཁོར་གྱི་ཁང་པར་ཞུགས་ནས་མེ་ལ་ཀུ་ཤའི་བསང་གཏོར་བྱ་ཞིང་། ཨོཾ་ཨཱ༔ཧཱུྃ་ཀཱ་ཡ་
སོགས་ཀྱི་སྔགས་བརྗོད་པར་བྱའོ། །ཐབ་ཀྱི་མེ་སྦར་བའི་དོན་དུ་ཁ་ཡི་ཕུ་མི་བྱ་བར་
རླུང་གཡབ་ཀྱིས་བྱའོ། །དེ་ལྟར་ཆོ་གའི་རིམ་པ་ཡིས་ནི་སྦྱིན་སྲེག་བྱས་ནས་འཐོར་
འཐུང་བསང་གཏོར་དག་ཀྱང་དེ་བཞིན་མེ་དང་བདག་ཉིད་དག་ལ་ཡང་བྱས་ནས། དྲི་
ལ་སོགས་དང་སྤོས་དག་སྔར་བརྗོད་པའི་རིམ་པས་ཕུལ་ནས་དབུགས་ནང་དུ་འཇུག་
པ་དང་ཆབ་གཅིག་རང་གི་སྙིང་གའི་པདྨར་ཡེ་ཤེས་ཀྱི་མེ་ནི་བསྡུ་ཞིང་འཇིག་རྟེན་མེ་
ལྷ་རང་གནས་སུ་གཤེགས་སུ་གསོལ་བར་བྱ་སྟེ། ༀ་ཛགཙྪ་སོགས་སྔགས་དང་
བཅས་པས་སོ། །དྲུག་པ་འཇིག་རྟེན་དང་འཇིག་རྟེན་ལས་འདས་པའི་དབང་སྦྱིན་པའི་
ངོ་བོ་ཉིད་ཀྱི་གནས་པ་ནི་ཕྱི་ནས་སློབ་མ་ལ་ནི་སོགས་ཚིགས་སུ་བཅད་པ་དོན་བདུན་
པའི་ཕྱེད་ནས་བརྒྱ་དང་གསུམ་པའི་བར་གྱིས་བསྟན་ཏེ། དེ་ལྟར་དབང་བསྐུར་བའི་
སྔོན་དུ་དཀྱིལ་འཁོར་བཞེངས་པ་སོགས་ནས་སྦྱིན་སྲེག་གི་མཐར་ཐུག་པའི་ལས་
རྣམས་བྱས་ཟིན་པའི་ཕྱི་ནས་སློབ་མ་རྣམས་ལ་ནི་དབང་བསྐུར་བ་ཉིད་དཔལ་ལྡན་བླ་
མ་མཐའ་དག་ཡོན་ཏན་གཏེར་གྱིས་ངེས་པར་སྦྱིན་པར་བྱའོ། །དེ་ལ་དབང་གི་དོན་དུ་
རྫས་དགོད་པ་སོགས་གསུངས་པ། དང་པོར་བདུད་རྩི་ལྔ་ནི་རྒྱལ་བ་མཆོག་གི་རྡོ་
རྗེས་བྱིན་གྱིས་བརླབས་པ། ཁ་དག་པ་དང་བསང་གཏོར་སོགས་ཀྱིས་དག་པའི་སླད་
དུའོ་ཞེས་གསུངས་པ། རྒྱལ་བ་མཆོག་རིགས་དྲུག་གི་རྡོ་རྗེ་ཡི་སྔགས་ཨོཾ་ཨཱ༔ཧཱུྃ་ཧོ་ཧཾ་ཀླུ་
ཞེས་པ་འདིས་ལན་བདུན་མངོན་པར་བསྔགས་པའི་བདུད་རྩི་ལྔའི་རིལ་བུ་ཉ་ཕྱིས་
སམ་དུང་ཆོས་ཀྱི་སྣོད་དུ་བཞག་ལ། དེ་བཞིན་སྒྲོན་མ་ལྔའི་རིལ་བུ་ཡང་དེར་དེ་ལྟར་
བྱའོ། །བྱ་བ་དང་རྣལ་འབྱོར་དང་རྣལ་འབྱོར་རྗེས་སུ་རིག་པ་དང་། རྣལ་འབྱོར་མའི་
རྒྱུད་དུ་མ་ལས་གསུངས་པའི་རང་གི་སྔགས་རྣམས་ཀྱིས་རྒྱུད་ལས་གསུངས་པའི་ཆོ་
གས་སྦྱིན་སྲེག་བྱ་བ་གྲུབ་ཅིང་རྡུལ་ཚོན་བཏབ་ཏེ། སྔགས་ཀྱི་མཚན་མ་རབ་ཏུ་
1os



དུས་འཁོར་དབང་ལེའི་འགྲེལ་པ།
བཀོད་པ་ཡི་དཀྱིལ་འཁོར་བཞེངས་གྲུབ་པ་ན། དཀྱིལ་འཁོར་དེ་ལ་བུམ་པ་སོགས་
རྫས་དགོད་པར་བསྟན་ཏེ། འདིར་མ་ཟད་དཀྱིལ་འཁོར་དུ་དབང་བསྐུར་བ་ཀུན་ལ་
ལས་ཀྱི་རིམ་པ་དེ་ལྟར་ཡིན་པར་བསྟན་ཏོ། །དཀྱིལ་འཁོར་དེ་ཡི་ཟུར་དུ་ཤེལ་གྱི་བུམ་
པ་དཀར་པོ་སྐུད་པ་ལྟ་ཡིས་མགུལ་པ་དཀྲིས་པ་རྣམས་ནི་ཡང་དག་བཞག་པར་བྱ་
ཞེས་པ་ཞི་བ་ལ་སྟེ། འདིར་གོང་དུ་སྦྱིན་སྲེག་སོགས་ཀྱི་སྐབས་སུའང་ཞི་བ་གཙོ་ཆེར་
བསྟན་པ་ནི་དབང་གི་དོན་དུ་ཡིན་པས་ལས་ཐམས་ཅད་མ་གསུངས་པ་ཡང་དེ་ཡི་དོན་
ཡིན་ལ་འགྲེལ་བས་ཁ་བསྐངས་ཏེ་གསུངས་པའོ། །ལས་ལྷག་མ་རྣམས་བུམ་པ་
སོགས་ཇི་སྐད་གོང་དུ་གསུངས་པའི་ཆོ་གས་སྐུད་པ་ལྔས་དཀྲིས་ཤིང་མགྲིན་པ་གོས་
ཀྱིས་བཅིངས་པ་རྣམས་སོ། །སྐུད་པ་ལྔས་ནི་བུམ་པའི་མགུལ་ཆིངས་ཀྱི་གོས་ཀྱི་སྟེང་
དུ་དཀྲི་བ་ཡིན་ཞེས་བླ་མ་དག་གསུངས་འདིར་བུམ་པ་ལྔས་བྱ་བ་ཡིན་ན། དཀྱིལ་
འཁོར་གྱི་ཕྱི་རོལ་དག་གི་ས་ལ་ཤར་དུ་རྒྱལ་བའི་བུམ་པ་དང་དེའི་སྟེང་དུ་དྲུག་པ་རྣམ་
པར་རྒྱལ་བ་དུང་ཆོས་སོ། །བུམ་པ་བཅུས་དབང་བསྐུར་བྱ་བ་ལ་ཕྱོགས་བརྒྱད་དུ་བུམ་
པ་བརྒྱད་དང་། རྒྱལ་བ་དང་རྣམ་རྒྱལ་བུམ་པ་ནི་ཤར་ནུབ་ཀྱི་བུམ་པའི་ཕྱི་རོལ་དུ་སོར་
གཉིས་ཀྱི་མ་རེག་པར་བཞག་ཅིང་། ཤར་གྱི་རྒྱལ་བའི་བུམ་པའི་སྟེང་དུ་བཅུ་གཅིག་པ་
རྣམ་རྒྱལ་ཆེན་པོའི་བུམ་པ་ནི་དུང་ཆོས་སོ། །དེ་ལྟར་བུམ་པ་བརྒྱ་སྟོང་དུ་བྱས་ན་ཡང་
རྣམ་རྒྱལ་ཆེན་པོའི་བུམ་པ་ནི་དུང་སྟེ་ཞི་རྒྱས་དང་ལས་ཐམས་ཅད་པ་ལའོ། །དྲག་པོའི་
ལས་ལ་ནི་ཐོད་པའོ། །དབང་དགུག་ལ་ཟངས་སམ་གསེར་གྱི་སྣོད་དང་།
རྨོངས་སོགས་ལ་ཁམ་ཕོར་དེར་བཞག་གོ། །བུམ་པ་རྣམས་ལ་ལས་དང་རྗེས་མཐུན་
གྱིས་སྐུད་པས་བཅིངས་ཏེ། གོས་ཀྱིས་མགུལ་དཀྲིས་དང་ཁ་རྒྱན་ཤིང་ཡལ་འདབ་དང་
ལྡན་པ་རྣམས་སློབ་དཔོན་གྱིས་བཞག་པར་བྱའོ། །བུམ་པ་གཞན་དུ་རང་རང་གི་
རིགས་ཀྱི་ལྷ་སོ་སོ་བསྐྱེད་པ་དང་། དུང་ཆོས་སུ་ལྷ་རྫོགས་པར་བསྐྱེད་པའི་རྣམ་རྒྱལ་
རེངས་
101



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
ཆེན་པོའི་བུམ་པར་གསུངས་པ་འདི་དང༌། རྒྱུད་གཞན་ལས་བུམ་པའི་ཁར་འཇོག་པའི་
དུང་ཆོས་ནི་མཆོད་ཡོན་གྱི་སྣོད་དུ་བཤད་ཀྱི་ལྷ་མི་བསྐྱེད་པས་དེ་དང་འདི་དོན་མི་འདྲ་
ལ། འདིའི་ལས་བུམ་ཀྱང་དུང་ཆོས་རྣམ་རྒྱལ་ཆེན་པོའི་བུམ་པ་འདིས་འཐུས་པ་
སོགས་རྒྱུད་འདིའི་ཆོ་གའི་རྣམ་བཞག་མི་འདྲ་བ་རྣམས་གཞན་དང་མ་འདྲེས་པར་བྱེད་
དགོས་སོ་ཞེས་མཁས་པ་དག་གསུངས་སོ། །དེ་ནས་སློབ་དཔོན་གཙོ་བོའི་ཤར་གྱི་
ཞལ་དག་གི་མདུན་དུ་འདུག་སྟེ་སྒྲུབ་ཐབས་ལས་བྱུང་བ་ལྟར་སྡིག་བཤགས་སོགས་
སྔོན་འགྲོ་དང་། དངོས་གཞི་དཀྱིལ་འཁོར་རྒྱལ་མཆོག་དང་ལས་རྒྱལ་མཆོག་དང་ཐིག་
ལེའི་རྣལ་འབྱོར་དང་ཕྲ་མོའི་རྣལ་འབྱོར་བཞི་རྫོགས་པར་བྱ་ལ། དེ་ནས་ཐབས་ཤེས་
ཀྱི་རྡོ་རྗེ་པདྨ་མཉམ་པར་སྦྱོར་བ་ལས་སྐྱེས་པའི་ཞིང་ཀུན་སྐད་ཅིག་ལ་རབ་བགྲོད་ཁྲོ་
བོའི་རྒྱལ་པོ་རྡོ་རྗེ་ཤུགས་ལ་སོགས་ལྔ་པོ་རྣམས་དག་གིས། མཁའ་ཁྱབ་ཡེ་ཤེས་ཀྱི་
འཁོར་ལོ་སྤྱན་དྲངས་ནས་ནི་མདུན་མཁར་བྱོན་པ་ལ་མཆོད་ཅིང་ཡེ་ཤེས་ཀྱི་འཁོར་
ལོ་དེ་ཉིད་རྡུལ་ཚོན་དམ་ཚིག་གི་དཀྱིལ་འཁོར་དུ་བསྒོམ་པ་དག་ལ་ཛ༔ཧཱུྃ་བཾ་ཧོས་
དགུག་གཞུག་བཅིངས་མཉེས་སུ་བྱས་ཏེ་རོ་མཉམ་དུ་བྱ་བ་ནི་དབང་གི་དོན་དུ་རྡུལ་
ཚོན་ལ་རབ་ཏུ་གནས་པར་བྱ་བའི་ཆོ་གའོ། །འདིར་དང་པོར་བདག་བསྐྱེད་རྫོགས་
པར་བྱས་ནས། དཀྱིལ་འཁོར་ཉེར་བསྡུ་བྱས་ལ་རང་གཙོ་བོ་ཡབ་ཡུམ་གྱི་རྣལ་འབྱོར་
ལ་གནས་པས་རྡུལ་ཚོན་གྱི་དཀྱིལ་འཁོར་མདུན་དུ་བསྐྱེད་པའི་དམ་ཚིག་པ་ལ་ཡེ་
ཤེས་བསྲེ་བའི་དོན་དུ། རང་གི་ཐུགས་ཀ་ནས་སྤྲོས་པའི་རྡོ་རྗེ་ཤུགས་ཀྱིས་ཡེ་ཤེས་ཀྱི་
དཀྱིལ་འཁོར་སྤྱན་དྲངས་བ་རང་གི་སྤྱི་བོ་ནས་ཞུགས་ཏེ་ཐུགས་ཀར་ཆགས་པ་ཆེན་
པོའི་མེས་ཞུ་བ་བྱང་སེམས་ཀྱི་རྒྱུན་ཡུམ་གྱི་པདྨར་ཕྱུར་བ་ལས་རྟེན་དང་བརྟེན་པའི་
དཀྱིལ་འཁོར་ཡོངས་རྫོགས་སུ་གྱུར་པ་ནི་རྡོ་རྗེ་པདྨ་ཡང་དག་པར་སྦྱོར་བ་ལས་སྐྱེས་
པའི་དོན་ཡིན་ལ་དེ་ཉིད་རྡོ་རྗེ་ཤུགས་ཀྱིས་ཡུམ་གྱི་པདྨ་ནས་དྲངས་ཏེ། རྡུལ་ཚོན་དམ་
103



༔
དུས་འཁོར་དབང་ལེའི་འགྲེལ་པ།
ཚིག་གི་དཀྱིལ་འཁོར་ལ་རོ་མཉམ་བྱ་བ་ཡིན་པར་དམ་པ་དག་གསུངས་སོ། །དེ་ནས་
དཀྱིལ་འཁོར་མཆོད་པའི་དོན་དུ་དཀྱིལ་འཁོར་གྱི་ཕྱི་རོལ་ཤར་དུ་རྣམ་རྒྱལ་བུམ་པའི་
མདུན་དུ་ཁྲུ་གང་བའི་མཆོད་པའི་མཎྜལ་བྱས་པ་དེར། ཨོཾ་ཨཱ༔ཧཱུྃ་ཧོ་ཏེ་དྷ་ཧུ་ཀེ་ཤྭ་ར་ཀཱ་
ལ་ཙཀྲ་ཨརྒྱུ་པྲ་ཏཱིཙྪ་སོགས་གསོལ་བ་འདེབས་པའི་མཆོད་ཡོན་འབུལ་བ་དང་། དྲི་ལ་
སོགས་པ་དང་ཞབས་བསིལ་དབུལ་བར་བྱའོ། །དེ་བཞིན་ཕྱོགས་དང་ཕྱོགས་བྲལ་
ཐམས་ཅད་དུ་ཡང་ལྷ་སོ་སོ་ལ་ལྷ་བཤོས་སོགས་མཆོད་པ་ཐམས་ཅད་འབུལ་བར་བྱ་
བ་ནི་དཀྱིལ་འཁོར་གྱི་ཕྱི་རོལ་དུ་བྱ་བ་ལས། རྡུལ་ཚོན་དངོས་ལ་མེ་ཏོག་སོགས་
དབུལ་ཞིང་དོར་བར་མི་བྱ་སྟེ། དོར་ན་རྡུལ་ཚོན་བསུབས་པར་འགྱུར་ཞིང་། རབ་ཏུ་
གནས་པར་བྱས་པའི་རྡུལ་ཚོན་བསུབས་པ་ནི་མཆོད་རྟེན་འཇིག་པའི་ལས་སུ་
གཏོགས་པར་འགྱུར་རོ། །དེས་ན་རིགས་ཡོངས་སུ་བརྟག་པའི་མེ་ཏོག་དོར་བ་ཡང་།
དཀྱིལ་འཁོར་གྱི་ཕྱི་རོལ་ཤར་སྒོ་རུ་རྣམ་རྒྱལ་བུམ་པའི་སྟེང་དུ་རིགས་ལྔའི་མཚན་མ་
བྱས་པ་དེར་དོར་བ་ཡིན་གྱི་དཀྱིལ་འཁོར་དངོས་ལ་མ་ཡིན་ཏེ་དཀྱིལ་འཁོར་དངོས་ལ་
དོར་དགོས་ན། ཁྲུ་སྟོང་གི་དཀྱིལ་འཁོར་ལ་སློབ་མས་དོར་བའི་མེ་ཏོག་དཀྱིལ་འཁོར
མཐའི་རྡོ་རྗེ་འབར་བ་སྤངས་ནས་ལྷ་གནས་གང་དུ་ལྷུང་བར་འགྱུར་ཏེ། དེ་ལ་དེའི་རྡོ་
རྗེ་འབར་བ་ཡང་རྐང་པ་བཅས་པའི་ཁྲུ་བརྒྱུར་འགྱུར་བས་དེ་ལས་བརྒལ་ནས་རིགས་
ཀྱི་ཕྱོགས་རྣམས་སུ་མེ་ཏོག་ལྷུང་བ་ནི་ལྷའི་བྱིན་གྱིས་རླབས་མ་གཏོགས་པར་འབྱུང་བ་
མ་ཡིན་ནོ། །རྒྱུད་གཞན་དུ་ཁྲུ་གང་བ་སོགས་ཀྱི་དཀྱིལ་འཁོར་དུ་དཀྱིལ་འཁོར་དངོས་
ལ་མེ་ཏོག་དོར་བར་གསུངས་པའང་ཡོད་དེ་དགག་དགོས་ཤེས་ན་འདི་དང་དེ་དག་
དོན་འགལ་མེད་ཡིན་ནོ། །དེ་ནས་མཆོད་པ་ཕུལ་བ་ལ་སོགས་པའི་སྔགས་གསུངས་
པ། ལྷ་དང་ལྷ་མོ་རྣམས་ནི་ཐམས་ཅད་དག་གི་རང་རང་མིང་གི་སྔོན་དུ་ཨོཾ་ཞེས་བྱ་
བར་འགྱུར་བ་སྟེ། སྦྱིན་སྲེག་ལ་ནི་མཆོད་སྔགས་སོགས་ཀྱི་ཐ་མར་སྭཱ་ཧཱའི་མཐའ་
109



E
མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
ཅན་ནོ། །ཐམས་ཅད་ཀྱི་རང་མིང་དང་ས་བོན་གྱི་སྔགས་ནི་སྙིང་པོ་དེ་བཞིན་ཉིད་དེ་
དཀྱིལ་འཁོར་མཆོད་པ་དག་ལ་ན་མའི་མཐའ་འོ། །འདིར་སྙིང་པོའི་སྔགས་ནི་སྭཱ་
ཧཱའི་མཐའ་ཅན་སྦྱིན་སྲེག་ལ་སྟེ་དེ་བཞིན་ཉིད་དུ་མཆོད་པ་དག་ལ་ན་མའི་མཐའ།
ཞེས་པའི་དོན་ཡིན་ནོ། །ཛ༔ཧཱུྃ་བཾ་ཧོ་ཞེས་པའི་མཐའ་རྟེན་འདི་རྣམས་ནི་ལྕགས་ཀྱུ་དང་
ཞགས་པ་ལ་སོགས་རིམ་པས་ཡོངས་སུ་བཀོད་པའི་ཕྱག་རྒྱའི་དོན་དང་ལྡན་པ་རྣམས་
ནི་ལྷ་རྣམས་སྤྱན་དྲུངས་པ་དང་གཞུག་པ་དང་བཅིངས་པ་དང་མཉེས་པ་ལའོ།
།མཆོད་ཡོན་སྦྱིན་པ་ལ་ཡང་ཨི་དཾ་གྱིཉྩ་གཉྩ་ཨརྒྱུ་ཀཾ་མེ་ཞེས་པར་འགྱུར་ཏེ། ཨི་དཾ་
འདི་གྲིཉྩ་ལན་གཉིས་བརྗོད་པ་ཟུངས་ཟུངས་ཨགྷཾ་ཀཾ་མཆོད་ཡོན་མེ་བདག་གི་ཞེས་པ་
སྟེ་བདག་གི་མཆོད་ཡོན་འདི་ཟུངས་ཟུངས་སམ་དོན་གྱིས་བཞེས་བཞེས་ཞེས་པའོ།།
རྒྱས་པ་ལ་ནི་སྭཱ་ཧཱའི་མཐའ་རྟེན་བྱས་པ་ཡི་སྔགས་སུ་འགྱུར་ཏེ་རླན་དང་བཅས་པའི་
རང་བཞིན་གྱི་ཡི་གེའོ། །ཀྱེ་མི་བདག་ཞི་བ་ལ་ནི་འདི་ལྟར་ན་མའི་མཐའ་ཞེས་པ་
ཆུའི་རང་བཞིན་ནོ། །དགུག་པ་ལ་ནི་བོ་ཥཊ་མཐའ་རུ་འགྱུར་ཏེ་མེ་དང་སའི་རང་
བཞིན་ནོ། །བ་ཥཊ་མཐའ་ཡང་དབང་ལ་འགྱུར་ཏེ་མེའི་རང་བཞིན་ནོ། །དེ་བཞིན་
ཉིད་དུ་ནི་ཧཱུྃ་ཡིག་མཐའ་ཅན་མངོན་སྤྱོད་དབྱེ་བསྐྱོད་བསད་པ་ལ་སྟེ་རླུང་དང་མེའི་
རང་བཞིན་ནོ། །རང་བཞིན་ཡོན་ཏན་དབང་གིས་ཕཊ་ཡིག་གི་མཐའ་ཅན་ནི་ཕུར་
བུས་གདབ་པ་དང་། རེངས་པ་སོགས་ལའོ་ཞེས་པ་ལྷུན་པོ་དང་སའི་རང་བཞིན་ནོ། །
རྨོངས་པ་ལ་ཡང་རླུང་དང་སའི་རང་བཞིན་ནོ། །ཡང་ན་ཐམས་ཅད་དུ་གསད་པ་
སོགས་དབྱེ་བསྐྲད་དང་། རྨོངས་རེང་ཕུར་གདབ་དྲུག་ཀར་ཧུ་ཐུང་དང་ཕཊ་མཐའ་བྱ་
སྟེ། ལས་ཀྱི་བཟླས་པ་དང་། ལས་སྒྲུབ་པའི་སྦྱིན་སྲེག་དང་མཆོད་པ་སོགས་ལ་དེ་ལྟར་
སྔགས་པས་བྱའོ། །དེ་ནས་ལས་སྒྲུབ་པའི་ལྷའི་ཁ་དོག་གསུངས་པ། ཞི་རྒྱས་ལ་ལྟ་ཁ་
དོག་དཀར་པོ་དང་། དབང་དགུག་ལ་དམར་པོ་དང་། གསད་བསྐྲད་དབྱེ་བ་ལ་ནག་
110



དུས་འཁོར་དབང་ལེའི་འགྲེལ་པ།
ཚ་
པོ་དང་། རྨོངས་རེངས་ཕུར་གདབ་ལ་མཆོག་གི་གསེར་དང་མཚུངས་པ་སེར་པོ་དག་
སྟེ་ལས་ཀྱི་དབྱེ་བ་དག་གིས་སྔགས་ཀྱི་ཁ་དོག་དང་འོད་ཟེར་ཀྱང་དེ་བཞིན་དུ་ཤེས་
པར་བྱའོ། །དེ་ནས་དཀྱིལ་འཁོར་གྱི་ཁྱབ་བྱེད་རྣམ་པར་དག་པའི་ས་བོན་ནམ་གཞི་ལྟ་
བུ་གང་ཡིན་པ་གསུངས་པ། འདིར་ཤར་དུ་རླུང་རྣམ་པར་དག་པས་དཔལ་ལྡན་ཐུགས་
ཀྱི་རྡོ་རྗེ་དག་ནི་སྤྲིན་ནག་པོ་དང་མཚུངས་པ་ཁ་དོག་ནག་པོའི་རྩ་ཞལ་ནི་ཤར་གྱི་སའི་
ཆ་ཀུན་ཏུ་ཁྱབ་པར་བྱེད་པའོ། །བྱང་དུ་ཆུ་ཁམས་དག་པ་སྐུ་ཡི་རྡོ་རྗེ་དང་། ལྷོ་རུ་མེ་
དག་པ་གསུང་གི་རྡོ་རྗེ་དང་། ནུབ་ཏུ་ས་དག་པ་ཡང་ནི་རང་གི་རིགས་ཀྱི་ཕྱོགས་སུ་
གནས་པ་ཡེ་ཤེས་རྡོ་རྗེ་སྟེ། འདི་དག་གི་ཁ་དོག་ནི་རིམ་པ་བཞིན་དུ་དཀར་དང་
དམར་དང་སེར་པོ་དག་ནི། རིགས་ཀྱི་དབང་གིས་རང་རང་གི་ཕྱོགས་བྱང་དང་ལྷོ་
དང་ནུབ་ཀྱི་ས་ཡི་ཆ་ལ་ཁྱབ་པར་བྱེད་པར་འགྱུར་རོ། །རང་རིགས་ཕྱོགས་སུ་གནས་
པ་ནི་མཐའི་གསལ་བྱེད་དེ་གོང་མ་གསུམ་ལའང་ཤེས་པར་བྱ་བ་འདི་འདྲ་སྐབས་ཀུན་
དུའང་འབྱུང་ངོ༌། །དེ་བཞིན་རིམ་པར་སྒྲ་གཅན་ཟླ་བ་ཉི་མ་དུས་མེ་དག་པས་ཞལ་
བཞིའི་དབྱེ་བས་སའི་ཆར་ཤེས་པར་བྱའོ། །ཁམས་བཞི་པོ་དེ་དག་གི་སྐྱེ་གནས་རླུང་
གི་ཨི་མེ་ཡི་རི་ཆུ་ཨུ་དང་ས་ཡི་ལིའོ། །དེ་བཞིན་དུ་ཁམས་དེ་དག་གི་ལྷ་རྣམས་དག་གི་
སྐྱེ་བའི་གནས་ས་བོན་ནི་ཀྱེ་མི་ཡི་བདག་པོ་འདུ་བྱེད་དོན་གྲུབ་སོགས་ཀྱི་ཨི་རི་ཨུ་ལི་
རིམ་བཞིན་ཤེས་པར་བྱའོ། །ཨ་ཡིག་ནམ་མཁའི་སྐྱེ་གནས་རྣམ་ཤེས་ཕུང་པོའི་རང་
བཞིན་ནོ། །དེ་ལྟར་རང་བྱུང་རྩ་བའི་དབྱངས་ཨ་ཨི་རི་ཨུ་ལོ་ལྔ་ནི་མཁའ་རླུང་མེ་ཆུ་ས་
ལྔ་དང་། རྣམ་ཤེས་འདུ་བྱེད་ཚོར་བ་འདུ་ཤེས་གཟུགས་ཀྱི་ཕུང་པོ་ལྔ་ཡིན་པས་ཁྱབ་
བྱེད་ལྔ་པོ་འདིས་གཞི་ལམ་འབྲས་བུའི་ཆོས་ཀུན་བསྡུས་ཏེ། རྣམ་ཤེས་ཡེ་ཤེས་གཅིག་
ཏུ་སྦྱོར་བ་དང་། ནམ་མཁའ་སྟོང་པ་གཅིག་ཏུ་སྦྱོར་བས་འདི་ལྔས་ཐམས་ཅད་ལ་ཁྱབ་
པ་ཡིན་པས་མ་དག་པའི་ཕུང་ཁམས་དང་སྒྲིབ་བྲལ་གྱི་ཕུང་ཁམས་གང་ལའང་ས་བོན་
111



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
འདི་དག་སྤྱིར་གྱུར་པ་སྟེ་རྩ་བ་གཞོམ་མེད་ལྔ་དང་དབྱངས་ཡིག་ལྔའོ། །རིགས་ལྔ་པོ་
དེ་ལས་སྤྲོས་ནས་རིགས་དྲུག་དང་སོ་དྲུག་དང་རིགས་བརྒྱ་དང་བསམ་ཡས་སྒྱུ་འཕྲུལ་
དྲ་བའི་རིགས་ཀྱི་བར་དུ་འགྱུར་ལ། རིགས་ལྔ་ཡང་སྐུ་གསུང་ཐུགས་ཡེ་ཤེས་རྡོ་རྗེའི་
རིགས་བཞིའམ། སྐུ་གསུང་ཐུགས་ཀྱི་རིགས་གསུམ་མམ། ཐབས་ཤེས་ཀྱི་རིགས་
གཉིས་དང་། ཟུང་འཇུག་ངོ་བོ་ཉིད་སྐུ་གསང་ཆེན་རིགས་གཅིག་ཏུ་འགྱུར་བ་ཡིན་པས་
ཡི་གེ་འདི་དག་གིས་ཆོས་སྒོ་བསམ་གྱིས་མི་ཁྱབ་པའི་གནས་མཚོན་པར་འགྱུར་རོ། །
དེ་ནས་ཕྱག་རྒྱས་གདབ་པའི་དོན་དུ་ཕྱག་རྒྱའི་ས་བོན་གསུངས་པ། ཨོ་ཨཱཧཱུྃ་ནི་སྐུ་
གསུང་ཐུགས་ཀྱི་ཕྱག་རྒྱ་གསུམ་སྟེ་དཔྲལ་བར་ཨོཾ་དཀར་པོ། མགྲིན་པར་ཨཱདམར་
པོ། ཐུགས་ཀར་ཧཱུྃ་ནག་པོ་གསུམ་ནི་ཐབས་ཀྱི་ཕྱག་རྒྱའོ། །ཤེས་རབ་ཀྱི་ལྟེ་བར་སྭཱ།
གསང་བར་ཧཱའི་ཡི་གེའམ་ཚིག་འབྲུ་དང་བཅས་པ་ཕལ་ཆེར་དབྱངས་རིང་པོའི་དབྱེ་
བ་ལས་ཀྱང་ལྔ་སྟེ་ཟླ་རྐང་དང་པོ་དང་བཅུ་གསུམ་པར་ལྔ་ཡིན་པ་བཞིན་དུ་ལྔ་དང༌།
ཉི་མར་དུས་ཞེས་པ་ལྟར་ན་ཉི་རྐང་གསུམ་གྱི་གྲངས་འབྲུ་གསུམ་མོ། །རྩ་བར་སྡེབ་
སྦྱོར་གྱི་དབང་གིས་སྭ་ཧ་ཐུང་ངུར་བྱས་པ་དེ་རིང་པོར་གོ་ཕྱིར་རིང་པོའི་དབྱེ་བ་ཞེས་
གསུངས་སོ། །དེ་བཞིན་ཧུཾ་ཐུགས་ཀྱི་ཞལ། ཨཱུ༔གསུང་གི་ཞལ། ཨོཾ་སྐུའི་ཞལ་ཧོ་ཡེ་
ཤེས་ཀྱི་ཞལ་ཏེ། རང་གི་ཞལ་བཞི་པོ་རྣམས་ཀྱི་ཡི་གེའོ། །གང་གིས་གཙོ་བོ་རྒྱས་
འདེབ་བྱེད་འབྲུ་གོང་བསྟན་ལྔ་དང་། དེ་ལས་གཞན་པ་དག་ཀྱང་རྒྱས་འདེབ་བྱེད་དེ་
བཞིན་དུ་གཞོམ་དུ་མེད་པ་སྟོང་པ་ཆེན་པོ་འགྱུར་མེད་ལྟ་པར་འགྱུར་རོ། །ཨཱ་ལ་
སོགས་པ་དབྱངས་དྲུག་དང་བཅས་པའི་ཧཱུཾ་ཡིག་སོགས་དྲུག་སྟེ་རོ་རྐང་ཞེས་ཡན་ལག་
གི་སྔགས་རྐང་པ་དྲུག་ན་མ༔སོགས་ཀྱི་མཐའ་རྟེན་དྲུག་དང་བཅས་པ་ནི་དཔལ་ལྡན་
ཡན་ལག་དྲུག་ཏུ་འགྱུར་ཏེ། ཨོ་ཧྥུ་ན་མཐཞེས་པ་ཞི་བ་དང་། ཨོ་ཧཱུྃ་སྭཱ་ཧཱ་ཞེས་པ་རྒྱས་
པ་དང་། ཨོ་ཧཱ་བོ་ཥ་ཊ་དགུག་པ། ཨོཾ་ཧཱུྃ་ཧཱུྃ་མངོན་སྤྱོད་དབྱེ་བསྐྲད། ཨོཾ་ཧཱུྃ་བ་ཥཊ་དབང་།
112



དུས་འཁོར་དབང་ལེའི་འགྲེལ་པ།
ཨོ་ཧྭཕཊ་ཅེས་པ་རྨོངས་རེངས་མཐའ་ཅན་ཏེ། གྲངས་ཀྱི་རིམ་པ་དེ་བཞིན་སྙིང་ག་དང་
མགོ་བོ་དང་། གཙུག་ཏོར་དང་། ཡན་ལག་རྣམས་ལ་གོ་ཆ་དང་། མིག་དང་། ཕྱོགས་ཀུན་
དུ་མཚོན་ཆ་དགོད་པའི་སྔགས་དང་ས་བོན་ཏེ། རིམ་བཞིན་ས་ཆུ་མེ་དང་རྒྱུ རླུང་དང་སྟོང་
པ་དང་ཡེ་ཤེས་ཀྱི་དབྱངས་དྲུག་དང་བཅས་པ་ཧཱུཾ་ཡིག་གི་སྔགས་ཉིད་དེ་ཙྪི ལྟར་ཡན་ལག་
དྲུག་གོ། །ས་བོན་ཕྱོགས་གྱི་ཡི་གེ་ནི་སྣ་ཚོགས་ཡུམ་གྱིར་འགྱུར་ཏེ་དེའི་ས་བོན་ནོ། །རྣམ་བཅུ་
བརྩེགས་པའི་སྔགས་སམ་རྣམ་བཅུ་དབང་ལྡན་གྱི་སྔགས་ཞེས་ཀྱང་བྱ་སྟེ། འདི་ནི་རྒྱལ་
བ་དུས་ཀྱི་འཁོར་ལོ་ཤེས་རབ་མ་དང་བ་ ཅས་པ་དག་གི་སྔགས་ཏེ་སྔགས་ཀྱི་རྒྱལ་པོའོ། །
ཧཱུྃ་ཡིག་ནི་གཙོ་བོ་ཡབ་ཀྱི་ཡེ་ཤེས་ཀྱི་ས་བོན་ཏེ་ཤེས་རབ་དང་ཐབས་སོ་སོར་བསྐྱེད་
པའི་ཚེ་ཡབ་བསྐྱེད་པའི་ས་བོན་ནོ། །སྙིང་པོ་དག་ཀྱང་བརྩེགས་པ་ཆེན་པོའི་སྔགས་
གོང་བཤད་རྣམ་བཅུ་བརྩེགས་པའམ་རྣམ་བཅུ་དབང་ལྡན་གྱི་སྔགས་དེ་ཉིད་དེ་བཟླ་
བྱའི་སྙིང་པོའང་དེ་ཡིན་ལ། དེ་ནི་རྡོ་རྗེ་བཞི་ཡི་ཞལ་གྱི་སྔགས་ཨོཾ་ཨཱ༔ཧཱུྃ་ཧོ་དང་བཅས་
པ་སྟེ་སྙིང་པོའི་དམ་པའོ། ཡིག་ལ་སོགས་ཡན་ལག་དྲུག་པོ་སྐུ་ཡི་རྡོ་རྗེ་ཨོ་ཡིག་
དང་པོར་ལྡན་པ་འདི་ནི་ཉེ་སྙིང་པོ་ཞེས་པ་ཉེ་བའི་སྙིང་པོ་ཡིན་ཏེ། ཨོཾ་ཧཱུྃ་ཧཱུྃ་ཧཱུྃ་ཧཱུྃ་ཧཱུྃཧ
ཞེས་པ་འདི་སྐྱེད་པའི་རིམ་པས་ལས་ཐམས་ཅད་སྒྲུབ་པ་ལ་སྟེ། ཞེས་
སྡུད་རིམ་དུ་བཟླས་ན་དྲག་པོའི་ལས་སུ་འགྱུར་རོ། །གཞན་ལྷ་དང་ལྕི་མོ་རྣམས་ཀྱི་
ཕྲེང་བའི་སྔགས་ནི་དེ་བཞིན་གཞན་དུ་འགྱུར་ཏེ། སྔགས་དེ་ཡང་ལས་ཀྱི་དབྱེ་བ་དུ་
མ་ཡིས་རྣམ་པ་མང་པོ་ཡི་སྔགས་ཀྱི་ཚིག་དུ་མར་འགྱུར་བ་ཤེས་པར་བྱ་སྟེ་རྐང་པ་
དོན་གཉིས་པ་ལ་སོགས་པ་བཞིན་ནོ། །དུས་ཀྱི་འཁོར་ལོ་ཡི་དཀྱིལ་འཁོར་འདིར་ནི་
ས་ལ་སོགས་པ་འབྱུང་བའི་རང་བཞིན་ཡོན་ཏན་དབང་གིས་ལྷ་དང་ལས་ཀྱི་སྔགས་
རྣམས་ཐམས་ཅད་བཤད་པ་ཡིན་ཏེ། སྒྲུབ་ལེའི་ཚིགས་བཅད་བརྒྱ་རེ་བརྒྱད་པ་སོགས་
འཆད་འགྱུར་ལས་ཀྱང་བརྗོད་པར་འགྱུར་བ་དག་གིས་སོ། །དེ་ལྟར་རྒྱུད་གཞན་
ཞེ
བློ་
ཧཱུྃ་
ཧཱུཾ
ཆ。
ཧྭ
113



པ་
སྦྱར་
མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
ཐམས་ཅད་ལ་ཡང་ངེས་པའོ། །ད་ནི་ལྷ་རྣམས་ཀྱི་མཆོད་པ་གསུངས་པ། སྔར་བརྗོད་
པ་བཞིན་དུ་མདུན་དུ་ལྷ་རྣམས་བསྒོམ་པ་ལ་ཡེ་ཤེས་པ་རོ་མཉམ་དུ་བསྲེས་ནས། སྔར་
བཤད་མཆོད་པའི་སྔགས་རྣམས་ཀྱི་མཆོད་ཡོན་སོགས་ཀྱིས་མཆོད་པར་བྱ་སྟེ། མཆོད་
པའི་དོན་དུ་དང་པོར་ཙན་དན་ལ་སོགས་པའི་དྲི་ཡི་ཆུ་མཐེ་བོ་དང་མིང་མེད་ཀྱིས་
བཟུང་ནས། དྲིའི་ཐིགས་ལེ་བཀོད་པའི་མཎྜལ་རྡུལ་ཚོན་གྱི་དཀྱིལ་འཁོར་གྱི་ཕྱི་རོལ་
དུ་བྱས་ལ་དེར་གཙོ་བོ་ལ་སོགས་པ་ལྷ་ཐམས་ཅད་ལ་མཆོད་པར་བྱའོ། །དེ་ཡང་ལྷ་
ཐམས་ཅད་ཀྱི་རང་རང་གི་མིང་གི་དང་པོར་ཨོ་སྦྱིན་ཞིང་། ལས་ཐམས་ཅད་ཀྱི་མཆོད་
པ་ལ་མིང་གི་མཐར་ན་མཞེས་པ
ས་པར་འགྱུར་ཞིང་། རྒྱས་པ་སོགས་ལ་སྭཱ་ཧཱ་མཐར་
བར་བྱའོ། །འདིར་ལས་ཐམས་ཅད་པ་ལ་མཆོད་པའི་སྔགས་རྩ་རྒྱུད་ལས་གསུངས་པ།
ཨོཾ་བུདྡྷཱ་ཡ་ན་མཿ སོགས་མཆོད་ཡུལ་ཐམས་ཅད་ཀྱི་མཚན་དང་སྦྱར་བའི་སྔགས་
འགྲེལ་པ་ལས་གསུངས་པ་ལྟར་རོ། །འདིར་མཆོད་ཡོན་དང་ཉེར་སྤྱོད་ལྷ་རེ་རེ་བཞིན་
རྐང་ཐོན་དུ་དབུལ་ན་ལེགས་མོད་ཀྱི་ཤིན་ཏུ་མང་བས་དེ་ལྟར་བགྱིད་དཀའ་བ་ལ་
མཆོད་པ་ཅི་འབྱོར་བྱས་ནས་ལྷ་སོ་སོ་ལ་མཉེས་པར་ཕུལ་བར་མོས་པས་སྔགས་ཅི་
རིགས་སྦྱར་བ་བླ་མ་གོང་མ་དག་གི་ཕྱག་བཞེས་བཞིན་བྱའོ། །དེ་ནས་མཆོད་པའི་
དངོས་པོ་ཚན་གྲངས་སུ་བྱས་པ་དུ་མ་གསུངས་པ། ཨིནྡྲ་ནཱི་ལ་སོགས་རིན་ཆེན་སྣ་
ཚོགས་དང་། གསེར་གྱི་མེ་ཏོག་དང་ཟླ་བ་ལྟ་བུའི་དངུལ་གྱི་མེ་ཏོག་སོགས་སྣ་ཚོགས་
དང་ནི་ཁ་དོག་ལྔ་ལྡན་རྣམ་པ་མང་པོའི་གོས་བཟང་པོ་དང་། དྲི་མཆོག་རྣམས་དང་།
སྤྲོས་བཟང་པོ་དང་། མར་མེ་དང་། དྲིལ་བུ་དང་། མེ་ལོང་དང་། བླ་རེ་དང་ནི་རྣམ་
པ་མང་པོའི་འབྲས་བུ་དང་བ་དན་ཁ་དོག་ལྔ་པ་སོགས་དང་། གར་དང་རོལ་མོ་ཡིས་
རྣམ་པར་བཀྲ་བའི་མཆོད་པ་བྱས་ཏེ་གཞན་ཕྱི་ནང་གི་མཆོད་པ་རྣམ་པ་བཅུ་དག་ཀྱང་
འཆད་འགྱུར་ལྟར། བདག་ཉིད་ཀྱི་ཇི་ལྟར་ནུས་པས་ཇི་ལྟར་རྒྱུད་ལས་གསུངས་པ་
1.



དུས་འཁོར་དབང་ལེའི་འགྲེལ་པ།
བཞིན་མཆོད་པ་བྱས་ཏེ། དེ་ནས་རྡོ་རྗེ་སློབ་དཔོན་དག་གི་ཞབས་ཀྱི་རྩ་བར་མཆོག་
གི་སློབ་བུ་ཡིས་ཡོན་ནི་རང་གི་སྒོ་གསུམ་དག་པའི་སླད་དུ་དབུལ་བར་བྱ་སྟེ། ལུས་
དང་ངག་དང་སེམས་རྣམ་པར་དག་པ་གསུམ་གྱིས་ཅི་འབྱོར་པའི་རྫས་དང་བདག་
ཉིད་ཀྱི་ལུས་དང་བུ་དང་བུ་མོ་དང་བཅས་པ་དང༌། གལ་ཏེ་རང་ལ་བུ་མོ་མེད་ན་རང་
གི་རིགས་སམ་གཞན་གྱི་རིགས་ལས་སྐྱེས་པའི་གཞོན་ནུ་མ་རིགས་བཟང་དབུལ་བར་
བྱའོ། །དེ་ལྟར་ཡོན་ཕུལ་ཏེ་གསོལ་བ་གདབ་པ་ནི། དེ་རིང་ཉིད་ནས་མི་བཟད་འཁོར་
བས་འཇིགས་པ་བདག་ནི་རྒྱལ་བ་རྣམས་ལ་བྱང་ཆུབ་མཆོག་ཐོབ་པའི་བར་དུ་སྐྱབས་
སུ་ལྷག་པར་མཆིའོ། །རྒྱལ་བ་ཀུན་གྱི་གདུང་འཛིན་རྡོ་རྗེ་སློབ་དཔོན་ཁྱེད་ཀྱི་ཞབས
ཀྱི་ཆུ་སྐྱེས་ངེས་པར་སྲིད་པའི་འཇིགས་འཕྲོག་དག་ལ། ལུས་ངག་སེམས་ནི་དག་
པས་སྐྱབས་སུ་མཆི་ཞིང་གསོལ་བ་འདེབས་སོ། །ཞེས་པས་ཚིག་འདིས་གསེར་དང་
བཅས་པའི་མེ་ཏོག་དག་གིས་མཎྜལ་བྱས་ནས་བླ་མ་ལ་ནི་གསོལ་བ་གདབ་པར་
འགྱུར་ལ། དེ་ནས་རྒྱལ་བ་རིགས་དྲུག་གི་གོ་འཕང་ལ་གནས་པའི་སྨོན་ལམ་གདབ་
ཅིང་དམ་བཅའ་བཟུང་བ་ནི། འདོད་པའི་ལྷ་རྡོ་རྗེ་ཡི་རིགས་ལ་ནི་ཡིག་ལྔ་ཡི་གེ་དྲུག་
གི་རང་བཞིན་མཚོན་པ་རྡོ་རྗེ་དང་དྲིལ་བུ་དང་། ཕྱི་དང་ནང་གི་ཡབ་དང་ཡུམ་གྱི་སྐུ་
གསུང་ཐུགས་ཀྱི་ཕྱག་རྒྱ་དང་བླ་མ་དག་ཀྱང་མི་འབྲལ་གུས་པས་སྤྱི་བོས་གཟུང་བར
བགྱིའོ། །རིན་ཆེན་རིགས་ལ་ནི་བསོད་ནམས་ཀྱི་སླད་དུ་སྦྱིན་པ་རྣམ་པ་བཅུ་སྦྱིན
པར་བགྱི་སྟེ། རིན་ཆེན་ལྕགས་ཟས་བ་ལང་རྟ། །གླང་ཆེན་བུ་མོ་ནོར་འཛིན་དང་། །
འདོད་པའི་ཆུང་མ་རང་གི་ཤ། །སྦྱིན་པ་རྣམ་པ་བཅུ་རུ་འདོད། །ཅེས་པ་སྟེ་རིན་ཆེན་ལྔ་
སྟེ་དབང་སྔོན་པད་རག་མར་གད་ཆུ་ཤེལ་ཀར་ཀེ་ཏ་ལྔ་དང་། ལྕགས་ལྔ་ནི་གསེར་
དངུལ་ཟངས་ལྕགས་ཁབ་ལེན་ལྔ་ལ་བཤད། ནོར་འཛིན་ནི་ས་གཞི་སྦྱིན་པ་སྟེ་གཞན་
རྣམས་གོ་སླའོ། །ཡིད་བཞིན་གྱི་ནོར་བུ་བསྒྲུབ་ནས་སེམས་ཅན་ཐམས་ཅད་ལ་ཅི་
རྗེ་
115



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
འདོད་སྦྱིན་པར་བགྱིའོ་སྙམ་དུ་སྨོན་པའོ། །འཁོར་ལོ་ཡི་རིགས་འདི་ལ་རྒྱལ་བ་
མཆོག་རྣམས་སྣང་གི་དམ་ཚིག་བསྐྱང་བར་བྱ་བ་ནི་བདུད་རྩི་ལྔ་དང་གོ་ཀུ་ད་ཧ་ན་སྟེ་
ཤ་ལྔ་བསྟེན་པ་དང་། ནང་དུ་ཕུང་པོ་དང་དབང་པོའི་ཚོགས་པ་བསྲུང་བར་བགྱི་བར་
སྨོན་པའོ། །རལ་གྲི་ཡི་རིགས་ལ་ནི་བླ་མ་དམ་པ་དང་སངས་རྒྱས་བྱང་སེམས་རྣམས་
དང་གཞན་རྣམས་ལ་ཡང་ཡོ་བྱད་ཐམས་ཅད་ཀྱིས་མཆོད་པར་བགྱི་སྟེ་གསལ་བར་ཆུ་
སྐྱེས་པདྨའི་རིགས་ལ་རིགས་དང་རིགས་མ་ཡིན་པ་ལ་མངོན་པར་བགྲོད་པ་ན་ཡང་།
པདྨ་ལ་རིག་པས་ཁུ་བ་མི་ཉམས་པར་འཛག་པ་མེད་པའི་ཚུལ་ཁྲིམས་ཚངས་པར་སྤྱོད་
པའི་སྡོམ་པ་དག་ནི་བསྐྱང་བར་བགྱིའོ། །སེམས་ཅན་རྣམས་ནི་ཐར་པའི་སླད་དུ་
རྒྱལ་བ་སྐྱེད་མཛད་རྡོ་རྗེ་སེམས་དཔའི་རིགས་ལ་རྡོ་རྗེ་རྩེ་གཅིག་པ་ལྟར། སྟོང་ཉིད་
སྙིང་རྗེ་དབྱེར་མེད་པ་ཕྱག་རྒྱ་ཆེན་པོ་དོན་དམ་པའི་བྱང་ཆུབ་སེམས་ནི་བདག་གིས་
བསྐྱེད་པར་བགྱིའོ་ཞེས་སྨོན་ལམ་གདབ་པར་བྱའོ། །དེ་ལྟར་སྨོན་ཅིང་དབང་བསྐུར་
བའི་སླད་དུ་གསོལ་བ་བཏབ་པས་བླ་མ་དགྱེས་བཞིན་པས། སློབ་མ་དམ་པ་ཁྲུས་
བྱས་ཤིང་དྲི་བཟང་པོ་ཡིས་ལུས་ལ་རྗེས་སུ་བྱུགས་པའི་བརྟུལ་ཞུགས་ཀྱི་ངེས་པ་དང་
ལྡན་པ་དེ་ཉིད་དཀྱིལ་འཁོར་གྱི་ཤར་གྱི་སར་ནི་བཞག་པར་བྱས་ཏེ། དངོས་གྲུབ་
བརྟག་པའི་དོན་དུ་སོ་ཤིང་སྔགས་བརྗོད་པའི་ཆོ་གས་རྒྱལ་བ་མཆོག་གི་རྡོ་རྗེ་ཨོཾ་
ཨཱ༔ཧཱུྃ་འདི་དག་གིས་ལན་བདུན་མངོན་པར་ང བསྔགས་པ་བྱས་ཏེ། སློབ་མའི་ལག་པར་
རབ་ཏུ་སྦྱིན་པར་བྱ་ཞིང་སོ་ཤིང་དེ་ཉིད་སློབ་མས་གསོར་ནས་མཎྜལ་དུ་ལྟོས་པ་མེད་
པར་དོར་བར་བྱའོ། །ཕྱོགས་ཀྱི་ཆ་གང་དུ་ལྷུང་བ་དེ་དང་དེའི་ལས་རབ་འབྱམས་
འགྲུབ་པར་འགྱུར་ཏེ། ཕྱོགས་བརྒྱད་པོ་རྣམས་སུ་ཞི་སོགས་ལས་བརྒྱད་སྔར་བཤད་
པ་བཞིན་དུའོ། །དེ་ནས་ཁྱོར་ཆུ་ལན་གསུམ་ཕྱིན་པས་ཁ་དག་པར་བྱས་ཏེ། དཀྱིལ་
འཁོར་ཡོལ་བས་བསྒྲིབ་པའི་ཤར་གྱི་སར་སློབ་མ་ཁྲིད་ནས་ལྕེ་ལའང་བདུད་རྩི་ལྔ་
116



དུས་འཁོར་དབང་ལེའི་འགྲེལ་པ།
སྦྱིན་པར་བྱའོ། །དེ་ནས་ལྷ་དབབ་པའི་དོན་དུ་ངེས་པར་རྒྱལ་བ་མཆོག་གི་དམ་ཚིག་
དག་གིས་བདུད་རྩི་ལྔ་དང་སྒྲོན་མ་ལྔའི་སྤྱོས་བསྒྲུབ་ཟིན་པ་བདུག་པ་ནི་ལྷ་ཡེ་ཤེས་པ་
སློབ་མ་ལ་དབབ་པའི་དོན་དུའོ། །དབབ་པའི་སྔགས་ནི་གཙོ་བོར་ཧཱུྃ་གི་ཡི་གེ་གཅིག་
སྟེ། དེ་ཉིད་མཐར་བཞག་པའི་ཨ་ར་ལ་དང་བཅས་པ་ཁྲོ་བོའི་གཙོ་བོ་རྡོ་རྗེ་ཤུགས་
བསྐུལ་བ་དང་དབབ་པར་བྱེད་པའོ། །ཞེས་པ། ༀ་ཨ་ར་ར་ར་ར་ལ་ལ་ལ་ལ་བཛྲ་ཨཱ་
བེ་ཤ་ཡ་ཧཱུྃ་ཞེས་པའི་སྔགས་འདི་ཉིད་བཟླས་པ་བྱེ་བ་དང་སྦྱིན་སྲེག་འབུམ་བཅུས་སྔོན་
དུ་བསྙེན་པ་བྱས་ན་དེས་འགྲུབ་པར་འགྱུར་ཏེ་དྲན་པ་ཙམ་གྱིས་ཁྲོ་བོ་འབེབས་པར་
བྱེད་དོ། །སྤྱིར་དབབ་པ་ལ་རྫས་འབའ་ཞིག་གི་མཐུས་དབབ་པ་ནི། ཡི་དྭགས་ཁར་ནི་
གུ་གུལ་གཞུག །མར་ངོའི་ཡི་དྭགས་ཉིན་ཞག་ལ། །ཡི་དྭགས་མེས་བསྲེག་བདུག་པས་
ནི། །འགྲོ་བ་མ་ལུས་འབེབ་པར་བྱེད། །ཅེས་དང་། ཐོད་པ་དེ་དང་གསེར་ཤིང་གི། །
འབྲས་བུ་མ་དུ་ལུང་ག་དང་། །ཨ་ལ་ཙི་ཏྲ་ཤུ་དག་དང་། །ཁྱིམ་བྱའི་སྒོ་ངས་བདུག་ན་
འབེབས། །ཞེས་དཱ་རི་ཀས་དབང་གི་རབ་བྱེད་དུ་དྲངས་པ་ལྟ་བུའང་ཡོད་མོད་ཀྱི་དེ་
ཙམ་དབབ་པ་མཆོག་མ་ཡིན་ནོ། །འདིར་མཆོག་གི་དབབ་པའི་སྔགས་དོན་ནི། ཨོཾ་
ཨཱ༔ཧཱུཾ་རྡོ་རྗེ་གསུམ། ར་མེ་ལ་སའི་ས་བོན་ཏེ། དེ་དག་ལ་ཡང་རྡོ་རྗེ་བཞི་དག་པས་ལན་
བཞིར་བརྗོད་ཅིང་། སྡིག་པ་བསྲེག་པ་དང་ལྷ་རྒྱས་པའི་དོན་ནོ། །ཞེས་དང་དབབ་
པའི་དམིགས་པ་ནི། སློབ་མ་གཙོ་བོར་བསྐྱེད་ནས། རང་དུས་འཁོར་ཡབ་ཡུམ་སྙོམས་
པར་ཞུགས་པའི་འོད་ཟེར་གྱིས་རྡོ་རྗེ་ཤུགས་བསྐུལ་བས། ཡེ་ཤེས་པ་ཐམས་ཅད་
བཀུག་སྟེ་སློབ་མའི་གཙུག་ཏོར་དུ་གཙོ་བོ་རྡོ་རྗེ་ཤུགས་དང་བཅས་པ། སྙིང་གར་ནུས་
མོ། དཔྲལ་བར་སངས་རྒྱས་ཡབ་ཡུམ། མགྲིན་པར་སེམས་དཔའི་སེམས་མ་ཐུགས་ཀྱི་
སྒོ་སྐྱོང་བཅས་དང་། ལྟེ་བར་གསུང་གི་ལྷ། གསང་བར་སྐུའི་ཁྲོ་བོ་ཡབ་ཡུམ། ལས་ཀྱི་
འཁོར་ལོ་ལ་ལྷ་ཆེན་བཅུ་གཉིས་དང་། བྱ་བའི་འཁོར་ལོ་རྣམས་ལ་ཀླུ་དང་རབ་གཏུམ་
117



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
མ་རྣམས་ཐིམ་པར་བསྒོམ་ཞེས་བླ་མ་རྣམས་གསུངས་སོ། །ཕེབས་པའི་མཚན་མ་ནི་
སློབ་མ་ལ་ཁྲོ་བོའི་རྒྱལ་པོ་ཕེབ་པ་དག་ཏུ་གྱུར་ན། མཚོན་ཆས་མཛེས་པའི་ལག་པ་
དག་གིས་བདུད་ཀྱི་ཚོགས་རྣམས་ལ་བསྡིགས་པར་བྱེད་ཅིང་། བརྟན་པ་དང་གཡོ་བ་
གང་ལ་བསྣུན་པ་དེ་ཕྱེ་མ་བརྒྱར་བྱེད་དོ། །བདུད་ཚོགས་ཆོས་ལ་འཚེ་བྱེད་གང་ལ་
བསྡིགས་མཛུབ་ཀྱིས་བསྡིགས་པ་ཙམ་གྱི་ས་ལ་འགྱེལ་ཞིང་དྲན་པ་མེད་པར་བརྒྱལ་
བར་བྱེད་དོ། །དེ་བཞིན་དུ་རྐང་པས་གཡོན་བརྐྱང་ལ་སོགས་སྟབས་རྣམས་དང་ནི།
ལག་པས་ཕྱག་རྒྱ་རྣམ་པ་མང་པོ་བཅིང་པ་དག་གིས་རྡོ་རྗེ་གར་གྱི་བཀོད་པ་དུ་མས་
གར་བྱེད་དེ། སྔར་གར་གྱི་མཚན་ཉིད་ཅུང་ཟད་མི་ཤེས་པའི་སློབ་མ་ལའང་ཁྲོ་བོ་
ཕེབས་ན་དེ་ལྟར་རྡོ་རྗེའི་གར་དུ་མ་བྱེད་པར་འགྱུར་ལ། བར་སྣང་ལ་ཡང་རྣམ་མང་
བྱེད་པ་དུ་མས་གར་བྱེད་དོ། །དེ་བཞིན་གསུང་ནི་བཞད་པར་བྱེད་པ་དང་། ཧཱུྃ་གི་ཡི་
གྲེ་དག་གི་གདངས་འདྲེས་པ་དགྲུ་སྟེ་བདུད་ཀྱི་ཚོགས་ལ་འཇིགས་པ་སྟེར་བ་དང་ནི།
མི་ལ་སོགས་པས་རྟོགས་བྱ་མིན་པའི་སྒྲ་སྐད་ཀྱིས་རྒྱུད་གཞན་དུ་མར་གསུངས་པའི་རྡོ་
རྗེའི་གླུ་ཡང་བྱེད་དོ། །གང་ལ་ཡང་ངོ་ཚ་བའི་འཛེམ་བག་མེད་ཅིང་འཇིགས་ཤིང་དོག་
པ་མེད་པར་འཕྱུར་ཏེ་ཁྲོ་བོའི་ངང་ཚུལ་ལམ་ཡོན་ཏན་དབང་གིས་སོ། །ཅི་སྟེ་ཡོན་
ཏན་དབང་གིས་འདི་ལྟར་སྤུན་མ་ལ་སོགས་པའི་ལྟ་གཞན་ཕེབས་པ་ཡིན་ན་རྣམ་
འགྱུར་དག་ཀྱང་ཞི་བའོ། །འདིར་ཁྲོ་བོ་བཅུ་པོ་གང་དང་གང་ཕེབས་པ་དེ་དག་རང་
རང་གི་ཕྱག་རྒྱ་བཅིང་པས་ཤེས་པར་བྱའོ། །མཚན་མ་གང་གིས་ལྷ་གང་བསྐྱེད་པ་དེ་
ཉིད་དེའི་ཕྱག་རྒྱུར་འགྱུར་བ་ཡིན་ལ་ཕྱག་རྒྱ་དེས་ལྷ་དེ་ཤེས་པར་བྱའོ་ཞེས་པ་ངེས་
པའོ། །གཞན་ཡང་དེ་བཞིན་གཤེགས་པའི་ཡེ་ཤེས་རྣམ་པ་ཐམས་ཅད་པ་ཡིན་པས་
དེའི་ཆ་ཤས་ཕེབས་པའམ་བྱིན་གྱིས་བརླབས་པའི་རྟགས་ནི་འདི་ལྟར། ཁྲོ་བོའི་རྒྱལ་
པོའམ་བྱང་ཆུབ་སེམས་དཔའི་སྐུ་རྡོ་རྗེའི་བྱིན་གྱིས་བརླབས་ཏེ་སྐུ་ཕེབས་པས་ནི་རྣལ་
a



དུས་འཁོར་དབང་ལེའི་འགྲེལ་པ།
འབྱོར་གྱི་སྤྱོད་ལམ་དང་ལྡན་པ་དང་། ཞི་བ་དང་ཁྲོ་བོ་སོགས་ལྷ་གང་ཡིན་པ་དེའི་རང་
བཞིན་ཡོན་ཏན་དབང་གིས་ལྷ་དེ་དང་དེའི་སྐུ་ཡི་བྱ་བ་བྱེད་པ་སྟེ། ཇི་ལྟར་ཁྲོ་བོ་དང་
བྱང་སེམས་རྣམས་ནམ་མཁའ་དང་ས་འོག་དང་རི་བྲག་ལ་ཐོགས་པ་མེད་པར་འགྲོ་བ་
དང་རི་བོ་བསྐྱོད་པ་འོད་འབྱིན་པ་སོགས་སྤྱོད་ལམ་སྣ་ཚོགས་མཛད་པ་དེ་བཞིན་སློབ་
མས་ཀྱང་ཅི་རིགས་སུ་བྱེད་པ་དང་། དཀྱིལ་འཁོར་སོགས་ལ་མཚན་ཉིད་ཆད་པ་
སོགས་སྔར་མ་མཐོང་བའམ་མ་ཤེས་པ་སྟོན་པའམ་སྐྱེད་པར་བྱེད་དོ། །གསུང་ཕེབས་
པས་ནི་ལྕེ་དང་འབྱུང་པོ་ཀླུ་སོགས་དང་ལྷ་མིན་རྣམས་ལས་རྣམ་པར་རྒྱལ་བའི་ཚིག་
སྨྲ་བ་པོ་རུ་འགྱུར་ཏེ་འཇམ་དཔལ་ཇི་ལྟ་བ་བཞིན་ནོ། །ཐུགས་ཕེབས་པས་ནི་གཞན
སྙིང་ལ་གནས་པ་སེམས་ཀྱི་རྟོག་པ་ཐམས་ཅད་དག་དང་སྔར་དང་ད་ལྟར་བྱུང་བ་
དང་། མ་འོངས་པ་ན་འབྱུང་བ་ལྐོག་ཏུ་གྱུར་པ་ཐམས་ཅད་ཤེས་པར་འགྱུར་རོ། །ཅི་
སྟེ་སྐྱེ་བ་སྔ་མར་གོམས་པའི་བག་ཆགས་ཀྱི་སྟོབས་ཀྱིས་དོན་དམ་ཕྱག་རྒྱ་ཆེན་པོའི་
ཆོས་ཉིད་རྟོགས་པའི་ཡེ་ཤེས་རྡོ་རྗེ་ཕེབས་པས་མཆོག་འགྲུབ་སྟེ། རིམ་གྱིས་རྫོགས
པའི་སངས་རྒྱས་བླ་མ་ཡི་ཡང་བླ་མ་རྫུ་འཕྲུལ་རྣམ་པ་ཐམས་ཅད་དང་ལྡན་པའི་སྟོན་
པ་གཅིག་པར་འགྱུར་ཞེས་པ་སྟེ། གནས་སྐབས་ཀྱི་དབང་དུ་བྱས་ན། རིག་འཛིན་གྱི་
ས་ཐོབ་པ་ལ་སངས་རྒྱས་སུ་བཏགས་པ་སྟེ་ལོ་གསུམ་ཕྱོགས་གསུམ་གྱིས་རླུང་སེམས་
འཕོ་མེད་ཡེ་ཤེས་ཀྱི་སྐུ་འགྲུབ་པ་ལ་དགོངས་པའོ། །དེ་ནས་ཡེ་ཤེས་ཀྱི་ས་སྤྱན་མ་
སོགས་ཕེབས་པའི་མཚན་ཉིད་གསུངས་པ། ས་ཕེབས་པས་ནི་རྣལ་འབྱོར་པ་དེ་དག་
རི་དང་མཚུངས་པར་འགྱུར་ཏེ་མི་བརྒྱ་ཕྲག་དུ་མས་ཀྱང་བསྐྱོད་པར་མི་ནུས་སོ། །མཱ་
མ་ཀཱིའི་རང་བཞིན་ཆུས་ཀྱང་ལུས་སྣུམ་ཞིང་བསིལ་བར་རབ་ཏུ་འགྱུར་ཏེ། དེས་ཚ་
བའི་རིམས་ཀྱིས་ཟིན་པ་ལའང་རེག་ན་རིམས་དང་བྲལ་བར་བྱེད་དོ། །གོས་དཀར་
མོའི་བྱིན་གྱིས་བརླབས་པའམ་མེ་ཕེབས་པས་ནི་གང་ལ་ཆེད་དུ་རེག་པ་སྲེག་པར་
119



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
འགྱུར་ཏེ། སྒྲོལ་མའི་རང་བཞིན་རླུང་གིས་ཀྱང་ནི་དེ་བཞིན་ལྕི་བའི་ཡོན་ཏན་དང་
གཤེར་བ་དག་སྐམ་པ་དག་ཏུ་རབ་ཏུ་འགྱུར་ཞིང་ཡང་བ་དང་། གང་ལ་ཆེད་དུ་རེག་ན་
དཔག་ཚད་དུ་མ་རྣམས་སུ་སྐྱོད་པར་བྱེད་དོ། །དེ་བཞིན་དུ་རྡོ་རྗེ་དབྱིངས་ཕྱུག་མའི་
རང་བཞིན་སྟོང་པ་ནམ་མཁའ་ཕེབས་པས། གང་ལ་རེག་པ་དེ་མི་སྣང་བར་འགྱུར་
ཞིང་ས་སྟེར་དུ་ནི་མཁའ་ལ་སྤྱོད་པ་ཉིད་དུ་རབ་ཏུ་འགྱུར་རོ། །དེ་བཞིན་དུ་ལྷའི་
གཟུགས་ལ་སོགས་པ་ཕེབས་པ་ཐམས་ཅད་རང་བཞིན་ཡོན་ཏན་དབང་གིས་སོ་སོའི་
རིམ་པ་ཡིས་ནི་མཚན་ཉིད་རྣམས་རིག་པར་བྱ་སྟེ། ལྷའི་མིག་ས་སྙིང་ཕེབས་ན་མིའི་
མིག་གིས་མི་མཐོང་བའི་དངོས་པོ་རྣམས་ཀྱང་མཐོང་བར་འགྱུར་བ་དང་། དེ་བཞིན་
ལྷའི་རྣ་བས་སྒྲ་ཐམས་ཅད་དང་། ལྷའི་ཡིད་ཀྱིས་གཞན་གྱི་སེམས་ཤེས་པ་དང་། ལྷའི་
ལུས་ཀྱིས་ལྷའི་རེག་བྱ་འཛིན་པ་དང་། སྔོན་གྱི་གནས་ཤེས་པ་དང་། ལྷའི་ལྕེས་ལྷའི་
རོ་མྱོང་བ་དང་། ནམ་མཁའི་ཁམས་ལ་སྤྱོད་པའི་རྫུ་འཕྲུལ་དུ་འགྱུར་རོ། །ལྷའི་ཤངས་
ཀྱིས་ལྷའི་དྲི་འཛིན་པ་དང་། སངས་རྒྱས་ཐམས་ཅད་ཀྱིས་བྱིན་གྱིས་རློབས་པར་འགྱུར་
རོ། །དེ་ལྟར་ཡེ་ཤེས་པ་དབབ་པ་ལ་ནི་ཆོ་ག་གོང་བཤད་འདི་རྣམས་ངེས་པར་འགྱུར་
ཏེ་ཀྱེ་མི་ཡི་བདག་པོ་སློབ་དཔོན་སྔགས་པ་རྣམས་ཀྱི་བསྐྱེད་རྫོགས་ཀྱི་རྣལ་འབྱོར་
བསྒོམ་པའི་སྟོབས་དང་ནི་སྔོན་དུ་དབབ་པའི་ལས་ཀྱི་བསྙེན་པའི་དབྱེ་བ་དང་ནི།
བྱང་ཆུབ་སེམས་ཀྱི་ཐིག་ལེ་མི་ཉམས་པར་བ།
བསྲུང་བ་སོགས་རྣམ་པ་མང་པོའི་དམ་ཚིག་
ལ་གནས་པའི་སྟོབས་དང་། རྩ་བའི་བསྙེན་པ་སོགས་སྔགས་ཀྱི་བཟླས་པ་དང་། རྫས་
དང་མཆོད་པ་ལ་སོགས་པའི་སྟོབས་ཀྱིས་དུས་འགའ་ཞིག་དག་གི་ཚེ་ཕེབས་པར་
འགྱུར་ལ། བླ་མ་བརྒྱུད་པའི་རིམ་པས་སློབ་མ་མཆོག་ལ། སངས་རྒྱས་རྡོ་རྗེ་སེམས་
དཔའ་བདེ་སྟོང་དབྱེར་མེད་ཀྱི་རོ་མྱོང་བར་བྱེད་པས། ཁུ་བ་འཕོ་མེད་ཀྱི་བདུད་རྩིའི
དབང་གི་སྟོབས་ལས། དོན་དམ་པའི་དཀྱིལ་འཁོར་འགའ་ཞིག་ཏུ་ནི་མཆོག་གི་སློབ་
120



དུས་འཁོར་དབང་ལེའི་འགྲེལ་པ།
བུ་ལ་དོན་དམ་འགྱུར་མེད་ཀྱི་ཡེ་ཤེས་ཀྱང་ཕེབས་པར་འགྱུར་བའོ། །འདི་ལྟར་བཤད་
པ་ལ་མི་འཐད་པར་སྨྲ་བ་ཡོད་ཀྱང་ཤིན་ཏུ་འཐད་དེ་དབང་བཞི་པའི་དབང་དོན་གྱི་ཡེ་
ཤེས་བླ་མ་མཆོག་དང་སློབ་མ་མཆོག་འཛོམ་ན་དབང་གི་དུས་སུ་རྒྱུད་ལ་སྐྱེ་བར་མི་
སྲིད་ན་དབང་བཞི་པ་བསྐུར་དུ་མེད་པར་འགྱུར་ནའང་དེ་མི་རིགས་པའི་ཕྱིར་རོ། །
གོང་བཤད་ལྟར་དབང་དུས་ཀྱི་ཡེ་ཤེས་བཙན་ཐབས་སུ་ཕེབས་པའི་སྟོབས་ཀྱིས་ཐུན་
མོང་དང་མཆོག་གི་དངོས་གྲུབ་ཅི་རིགས་ཐོབ་པ་ལ་དབང་བར་འགྱུར་རོ། །དེས་ན་
དང་པོར་སྔགས་པ་རང་བྱིན་གྱིས་བརླབས་པའི་རྣལ་འབྱོར་བསྐྱེད་རྫོགས་ཚུལ་བཞིན་
བསྒོམ་པས་དམན་པ་ཡི་གང་ཟག་རྣམ་པ་མང་པོས་སྲིད་པ་ལ་དགའ་ཞིང་གནས་པ་
དག་གི་སྔགས་པ་རྣམས་ལ་དངོས་གྲུབ་ཚུལ་བཞིན་གྲུབ་པ་ཡོད་པ་མིན་ནོ། །དེའི་
ཕྱིར་འོག་མིན་པའི་བར་གྱི་འཇིག་རྟེན་པའི་དངོས་གྲུབ་བསྒྲུབ་ན་ཡང་བསྐྱེད་པའི་རིམ་
པའི་རྣལ་འབྱོར་བདག་བྱིན་རླབས་དང་དཔའ་བོའི་རིམ་པ་ཚུལ་བཞིན་བསྒོམ་པ་དང་།
མཆོག་བསྒྲུབ་པ་ལ་སྦྱོར་བ་ཡན་ལག་དྲུག་གི་རྡོ་རྗེའི་རྣལ་འབྱོར་ལ་ཚུལ་བཞིན་
གོམས་པར་བྱ་དགོས་སོ། །གཞན་དུ་འབྱུང་པོ་དང་སྲིན་པོའི་འཁོར་ལ་སོགས་པ་
རྣམས་ཀྱིས་དབབ་པ་ནི་མཐའ་ཡས་ཏེ། དེ་རྣམས་ཀྱི་མཚན་ཉིད་དང་བླ་མའི་བཀའི་
མཚན་ཉིད་ཀྱང་ལེའུ་ལྔ་པར་བརྗོད་པར་བྱ་སྟེ་འདིར་དཀྱིལ་འཁོར་དུ་འཇུག་པ་ལ་དེ་
རྣམས་མ་གསུངས་སོ། །དེ་ལྟར་ཁྲོ་བོའི་རྒྱལ་པོ་སོགས་ཕེབས་པ་ན་སློབ་དཔོན་གྱིས་
གང་འདོད་པའི་བྱ་བ་ཅུང་ཟད་དྲི་བར་བྱས་ལ། ཨོཾ་ཨཱ༔ཧཱུྃ་གསུམ་གྱིས་བསྔགས་པའི་མེ་
ཏོག་མགོ་ལ་བྱིན་པས་དེས་ཕེབས་པ་གཏང་ཞིང་རང་གི་གནས་སུ་འགྲོ་བར་བྱེད་དོ། །
ཡང་ན་བདག་ཉིད་ཀྱི་གོས་ཀྱི་མཐའ་ལ་བསྔགས་ཏེ་བྱབས་པས་སོ། །དེས་ཀྱང་མ་
བཏང་ན་སྤྱི་བོར་ས་དཀྱིལ་དང་རི་རབ་ཀྱིས་མནན་པར་བསམ་པས་འཕར་བ་སོགས་
སངས་པར་འགྱུར་རོ། །དེ་ལྟར་ཕེབས་པ་བཏང་སྟེ་དེའི་ཕྱི་ནས་སློབ་མ་དེའི་མགོ་བོ་
121



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
སྟེ་དཔྲལ་བར་ཨོཾ་དང་ནི་སྙིང་གུ་རུ་ཧཱུཾ། སྤྱི་གཙུག་གམ་གཙུག་ཏོར་དུ་ཧཾ་གསུམ་ཐབས་
རང་གི་སྐུ་གསུང་ཐུགས་ཀྱི་རྡོ་རྗེ་གསུམ་མོ། །ལྟེ་བ་ལ་ཧོ༔དག་དང༌། མགྲིན་པ་ལ་
ཨཱདང་གསང་བར་ཀྵགསུམ་ནི་ཤེས་རབ་རང་
ཤེས་རབ་རང་གི་སྐུ་གསུང་ཐུགས་ཀྱི་རྡོ་རྗེ་གསུམ་
མོ། །དེ་ལྟར་རྒྱལ་བ་ཡབ་དང་ནི་ཤེས་རབ་རང་གི་རིགས་ཀྱི་སར་གནས་པ་རང་རང་
གི་རྡོ་རྗེ་གསུམ་གྱིས་བསྲུང་བར་བྱའོ། །དུས་ཀྱི་འཁོར་ལོ་འདིར་ཐབས་ཤེས་གཉིས་
ཀའི་སྐུ་གསུང་ཐུགས་གསུམ་གྱི་ས་བོན་བཀོད་པའི་སྐབས་སུ་ཧཱུཾ་ཐུང་ངུ་ཡིན་ལ།
གཞན་དུ་ཧཱུཾ་རིང་པོ་གསུང་རྡོ་རྗེ་དང་ཐུང་ངུ་ཐུགས་རྡོ་རྗེ་ཉིད་དུ་སྐབས་གང་དུ་ཡོད་པ་
དེར་དེ་ལྟར་ཤེས་པར་བྱའོ། །དེ་ནས་ལུས་ལ་སེར་པོའི་གོས་དག་བྱིན་ཏེ། མིག་དར་
གྱིས་མིག་ནི་བསྒྲིབས་པར་གྱུར་པའི་སློབ་མ་དཀྱིལ་འཁོར་འདིར་ནི་གཞུག་པར་
བྱའོ། །དེ་ནས་སློབ་བུ་དེ་ལ་ཀུན་རྫོབ་བསོད་ནམས་ཀྱི་ཚོགས་ཀྱི་དོན་དུ་བརྟུལ་
ཞུགས་ཉེར་ལྔ་འཛིན་པ་དང་། རབ་མཆོག་གི་བགྲོད་པ་ནི་སྐལ་པ་བཟང་པོ་གང་ལ་
མངོན་པར་སངས་རྒྱས་པ་རྣམ་གཟིགས་ནས་ཤཱཀྱ་ཐུབ་པའི་བར་གྱི་སངས་རྒྱས་
རབས་བདུན་པོ་ལྟ་བུ་སྟེ དེ་རྣམས་ཀྱི་བགྲོད་པ་ནི། བསོད་ནམས་དང་ཚུལ་ཁྲིམས་
དང་ཡེ་ཤེས་ཀྱི་ཚོགས་གསུམ་པོ་ལ་བརྟེན་ནས་ལམ་བགྲོད་པ་ཡིན་ལ། དེ་འདྲའི་
བགྲོད་པ་དེ་དག་ལ་འཇུག་པའི་ཕྱིར། ལམ་གྱི་བགྲོད་པ་དེ་དག་ཉིད་ནི་སློབ་མ་ལ་
རབ་ཏུ་སྦྱིན་པར་བྱ་སྟེ། བསྐལ་པ་གྲངས་མེད་པའི་ཚོགས་བསགས་པ་ལས་བགྲོད་
པའི་ལམ་དེ་དག་སྔགས་ལམ་གྱིས་ཚེ་གཅིག་ལ་བགྲོད་ནུས་པ་ནི་དབང་གིས་སྨིན་
པར་བྱས་ཤིང་རྡོ་རྗེ་ཐེག་པའི་ལམ་བསྒོམ་པའི་
རི་སྟོབས་ལས་ཡིན་པས་ཚུལ་དེ་ལྟ་བུ་
སྦྱིན་པར་བྱའོ་ཞེས་སོ། །དེ་ལ་བཟུང་བར་བྱ་བའི་བརྟུལ་ཞུགས་ཉེར་ལྔ་ནི་བྱང་ཆུབ་
ཀྱི་མཐར་ཐུག་པའི་བར་དུ་གཟུང་བར་བྱ་བ་སྟེ། གང་ཞེ་ན་གཞན་ལ་འཚེ་བ་བྱེད་པ་
དང་
། མི་བདེན་པ་རྫུན་སྨྲ་བ་དང་། གཞན་གྱི་བུད་མེད་ལ་ལོག་པར་གཡེམ་པ་སྤང་
132



དུས་འཁོར་དབང་ལེའི་འགྲེལ་པ།
བར་བྱ་ལ། གཞན་གྱི་ནོར་རྐུ་བ་དང༌། མྱོས་པར་བྱེད་པའི་ཆང་གི་བཏུང་བ་ཡང་དེ་
བཞིན་ཉིད་དུ་སྤང་བར་བྱ་བ་ཉིད་དེ་ཅིའི་ཕྱིར་ན། འཁོར་བར་མི་འཆོར་བར་འཆིང་
བའི་རྡོ་རྗེའི་ཞུགས་པ་དག་སྟེ། རང་གི་རྒྱུད་ཀྱི་དགེ་བ་འཇོམས་བྱེད་ནི་སྡིག་པ་ལྔ་པོ་
འདི་དག་གོ། །དེ་ཕྱིར་འདི་ལྔ་མི་བྱ་བའི་བརྟུལ་ཞུགས་ལྔ་འཛིན་པར་བྱའོ། །དེ་ལྟར་
དེ་བཞིན་གཤེགས་པའི་བཀའི་ངེས་པའི་བརྟུལ་ཞུགས་ཀྱི་བསླབ་གཞི་ལྔ་པོ་མི་འཛིན་
མི་རུང་བའི་གཞི་མེད་པས་ཅི་ནས་འཛིན་པར་བྱ་ལ། སྣ་ཚོགས་གཙོ་བོའི་བཀའ་འདི་
སློབ་མ་ཁྱོད་ཀྱིས་བསྐྱང་བར་བྱ་ཞེས་ངེས་པར་སྦྱིན་པར་བྱའོ། །སྣ་ཚོགས་གཙོ་བོ་སུ་
ཞིག་ཞེ་ན། སངས་རྒྱས་གང་ཞིག་གང་གི་དུས་སུ་བྱུང་བ་དེ་བཞིན་གཤེགས་པ་ལྟ་
དང་མི་ཡི་བླ་མ་དེ་ཡི་མཚན་གྱིས་རབ་ཏུ་སྦྱིན་པར་བྱ་སྟེ། ད་ལྟའི་དུས་སུ་བདག་ཅག་
རྣམས་ཀྱི་སྟོན་པ་དེ་བཞིན་གཤེགས་པ་ཤཱཀྱ་ཐུབ་པའི་མཚན་ནས་སྨོས་ཏེ་འགྲོ་བ་སྣ་
ཚོགས་པའི་གཙོ་བོའི་བཀའི་ཡིས་ངེས་པ་བྱིན་པའི་བརྟུལ་ཞུགས་འདི་ནི་སྲིད་པའི་
འཇིགས་པ་འཇོམས་པ་དག་སྟེ། ཐུབ་པ་སངས་རྒྱས་ཀྱི་རྗེས་སུ་ཞུགས་པའི་རིགས་ཀྱི་
བུ་དང་བུ་མོ་རྣམས་ཀྱིས་བསོད་ནམས་ཀྱི་ཚོགས་ཀྱི་སླད་དུ་ཇི་ལྟར་བསྐྱངས་པ་དེ་
བཞིན་དུ་སློབ་བུ་ཁྱོད་ཀྱིས་ཀྱང་ནི་འདི་རྣམས་ཇི་བཞིན་མ་ཉམས་པར་བསྐྱང་བར་བྱ་
ཞེས་བརྗོད་ནས་བརྟུལ་ཞུགས་འཛིན་དུ་གཞུག་གོ། །དེ་ནས་བརྟུལ་ཞུགས་གཞན་
ཡང་བླང་འདོད་ན་དེ་ལྟར་སྦྱིན་པར་བྱ་སྟེ། ཆོ་ལོ་རྩེ་བ་དང་། ཁ་ན་མ་ཐོ་བ་དང་
བཅས་པའི་ཟས་སྔར་ལེའུ་གཉིས་པར་བརྗོད་པ་ལྟ་བུ་དང་། ཚེག་ངན་པ་དམག་དང་
སྨད་ཚོང་གི་གཏམ་ལ་སོགས་པའི་བསྟན་བཅོས་ངན་པ་ཀློག་པ་དང་། འབྱུང་པོ་ཡི་
ཆོས་ཕ་མེས་ཀྱི་དོན་དང་མཆོད་སྦྱིན་གྱི་དོན་དུ་སྡིག་པ་བྱེད་པའི་ཆོས་ལུགས་དང་། ལྷ་
མིན་དབང་པོའི་ཆོས་ཀླ་ཀློའི་ཆོས་ཏེ་དེ་རྣམས་ལ་དགའ་ཞིང་ཀློག་པ་སོགས་མི་བྱའོ་
ཞེས་པ་ཉེ་བ་ལྔ་དང་། གསོད་པ་ལྔ་ནི་དུས་ཀུན་དུ་མི་བྱ་སྟེ། བ་ལང་གསོད་པ་དང་།
13



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
བྱིས་པ་གསོད་པ། བུད་མེད་གསོད་པ། སྐྱེས་པ་གསོད་པ་རྣམས་དང༌། ལྷ་མིའི་བླ་མ་
གསོད་པ་ཞེས་སྐུ་གཟུགས་དང་མཆོད་རྟེན་བཤིག་པ་ལྟ་ནི་མི་བྱའོ། །དེ་བཞིན་དུ་
འཁུ་བ་ལྔ་ནི། གྲོགས་པོ་ལ་སྙིང་ནས་འཁུ་བ་དང་། དེ་བཞིན་དུ་རྗེ་བོ་རྣམས་ལ་འཁུ་
བ་དང་། ལྷ་དང་མི་ཡི་བླ་མ་སངས་རྒྱས་ལ་འཁུ་བ་དང་
། དགེ་འདུན་ལ་འཁུ་བ་དང༌།
ཡིད་བརྟན་གྱི་གནས་བླ་མ་དང་བཤེས་གཉེན་རྣམས་ལ་འཁུ་བ་ལྔ་ཡང་སྤང་བར་
བྱའོ། །དེ་བཞིན་དུ་མིག་སོགས་དབང་པོ་རྣམས་ནི་ཡུལ་གཟུགས་དང་སྒྲ་དང་དྲི་དང་
རོ་དང་རེག་བྱ་ལྔ་ལ་ཀུན་ནས་བག་མེད་དུ་ཆགས་པ་ལྔ་སྤང་བ་དག་དང་བཅས་པས།
དེ་ལྟར་སྒྲིབ་བྲལ་གྱི་སྲིད་པའི་བདག་པོ་རྡོ་རྗེ་སེམས་དཔའ་དག་གི་ངེས་པའི་བརྟུལ་
ཞུགས་ཉི་ཤུ་རྩ་ལྟ་འདི་དག་རྡོ་རྗེ་སློབ་དཔོན་གྱིས་སློབ་མ་ལ་ངེས་པ་སྦྱིན་པར་བྱ་ཞིང་
སློབ་མ་རྣམས་ཀྱིས་ཀྱང་བསྐྱང་བར་བྱའོ་ཞེས་བརྟུལ་ཞུགས་སྦྱིན་པའི་ངེས་པའོ། །དེ་
ལྟར་བརྟུལ་ཞུགས་བྱིན་པའི་དེ་མ་ཐག་པར་ལ
པར་ལས་ཐམས་ཅད་པ་ལ་གོས་སེར་པོའམ།
དམར་པོས་གདོང་བཅིངས་བར་བྱ་ཞིང་། ཞི་སོགས་ལ་ལྷའི་ཁ་དོག་དང་མཐུན་པའི་
གོས་སྲབ་མོས་ཏེ། ཨོཾ་དྭཱ་ད་ཧཱུྃ་སོགས་ཀྱིས་བསྔགས་ནས་སོ། །དེ་ནས་མིག་བཀབ་
བཞིན་དགེ་བའི་གྲོགས་ཀྱིས་ཁྲིད་ནས་དཀྱིལ་འཁོར་ལ་ལན་གསུམ་གཡས་སུ་བསྐོར་
ཏེ། དེ་ནས་ཤར་སྒོར་འཁོད་པ་ལ། སློབ་དཔོན་གཙོ་བོའི་རྣམ་པས་ཏེ། གལ་ཏེ་དཀྱིལ་
འཁོར་ལ་ལྷ་ཉིད་གཡོན་བརྐྱང་སོགས་ཀྱི་སྟབས་ཀྱི་བཞུགས་པ་ཡིན་ན། དེ་ཚེ་སློབ་
དཔོན་དེ་ལྟར་བཞེངས་པས་སློབ་མ་ལ་དབང་བསྐུར་བར་བྱ་ལ། ཅི་སྟེ་བཞུགས་པ་
ཡིན་ན་དེའི་ཚེ་བཞུགས་པས་སྦྱིན་པར་བྱའོ། །དེ་ནས་དགེ་བའི་གྲོགས་ཀྱིས་གཏད་
པའི་སློབ་མའི་མགོ་བོ་ལ་དུང་ཆོས་ཀྱི་ཆུས་བསང་གཏོར་བྱས་ཏེ་དཀྱིལ་འཁོར་དུ་དོར་
བར་བྱ་བའི་མེ་ཏོག་རྣམས་དཔལ་དང་ལྡན་པའི་སྔགས་ཨོཾ་ཨཱཧུཾ་ཞེས་པ་རྣམས་ཀྱིས་
ལན་བདུན་མངོན་པར་བསྔགས་ཏེ། སློབ་མའི་ལག་པའི་པདྨ་སྦྱར་བར་མེ་ཏོག་
124



དུས་འཁོར་དབང་ལེའི་འགྲེལ་པ།
གཅིག་ནི་རབ་ཏུ་སྦྱིན་པར་བྱ་སྟེ་མེ་ཏོག་གི་སྙིམ་པ་རྣམ་པར་དག་པས་སོ། །དང་པོར་
ཐལ་མོ་སྦྱར་བས་བླ་མ་དང་དཀྱིལ་འཁོར་ལ་གཡས་སུ་ལན་གསུམ་བསྐོར་བའི་ཚུལ་
བྱས་ཏེ། ལག་པའི་པདྨ་སྦྱར་བ་དག་ལས་དཀྱིལ་འཁོར་གྱི་ཕྱི་རོལ་དུ་ནི་སྔར་བཤད་
པ་བཞིན་རྒྱལ་བའི་བུམ་པའི་སྟེང་དུ་མཚན་མ་བྱས་པ་དེར་སྙིམ་པའི་མེ་ཏོག་ལྟོས་མེད་
དུ་དོར་བར་བྱའོ། །དེ་དང་ལྷན་ཅིག་མིག་དར་དཀྲོལ་བའམ། ཨོ་དེ་བྱེ་ན་སོགས་
སྔགས་བཟླས་པས་མིག་དབྱེ་བ་བྱས་ནས། ལྷའི་མཚན་མ་གང་གི་གནས་སུ་མེ་ཏོག་
འབྲུ་གསུམ་གྱིས་བསྔགས་པའི་བཟང་པོ་ལྷུང་བ་དེ་ནི་ཀྱེ་མི་ཡི་བདག་པོ་ལྷ་དེ་ཡི་
རིགས་སུ་ངེས་ལ། དེ་ཡི་སྔགས་དང་ཕྱག་རྒྱས་ལས་འགྲུབ་ཅིང་ལྷ་དེ་ཉིད་ལྷག་པའི་
ལྟར་འགྱུར་རོ། །དེ་ལྟར་རང་གི་རིགས་ཀྱི་ལྷ་ངོ་བསྟན་ཏེ། ཕྱི་ནས་བུམ་པའི་ཆུ་ལ་
སོགས་པས་བྱིས་པ་འཇུག་པའི་དབང་ནི་བདུན་
ད་པོ་དག་དང་།
དབང་གོང་མ་བུམ་
གསང་ཤེས་རབ་ཡེ་ཤེས་རྣམ་པ་གསུམ་པོ་དག་འདིར་ནི་ཇི་ལྟ་བ་བཞིན་དུ་ལས་ཀྱི་
ཕྱག་རྒྱ་རྗེས་ཆགས་ཀྱི་བདེ་བས་མཆོད་ནས་དབང་བླང་བར་བྱའོ། །བླ་ན་མེད་པ་
དབང་བཞི་པ་གོང་མ་ཆེན་པོ་འཇིག་རྟེན་ལས་འདས་པ་དོན་དམ་པའི་དབང་ཉིད་ཀྱང་
ཡང་དག་པར་རབ་ཏུ་སྦྱིན་པར་བྱའོ། །དེ་ལ་དབང་བདུན་གྱི་དང་པོ་དྲི་མ་འཁྲུད་པ་
ཆུའི་དབང་ལ། ཀླུ་སྟེ་བརྒྱད་དང་། དེ་ཙམ་མེད་ན་བཞི་ཡི་གྲངས་དང་ལྡན་པའི་ནོར་
བུའམ་གསེར་གྱི་རང་བཞིན་གྱི་བུམ་པ་དག་གམ། དེ་མ་འབྱོར་ན་ཀྱེ་རྒྱལ་པོ་ས་ཡི་
རང་བཞིན་གྱི་བུམ་པ་ལའོ་ཞེས་པ་བུམ་པ་བརྒྱད་བྱེད་པའི་ཕྱོགས་ལ་རྒྱལ་བའི་བུམ་
པ་ལྔ་དང་རྣམ་རྒྱལ་བུམ་པ་ལྔས་སོ། །བུམ་པ་བཞིའི་ཕྱོགས་ལ་རྒྱལ་བའི་བུམ་པ་
གསུམ་དང་རྣམ་རྒྱལ་བུམ་པ་གསུམ་སྟེ་དྲུག་གིས་སོ། །ཞེས་གསུངས་པ་བུམ་པ་བརྒྱད་
བྱེད་ན་ཕྱོགས་མཚམས་ཀྱི་བུམ་པ་བརྒྱད་དང་དེ་སྟེང་རྒྱལ་རྣམ་རྒྱལ་བཅས་བཅུ་འོང་
ཞིང་། ཡང་ན་ཕྱོགས་བཞིའི་བུམ་པ་བཞི་དང་། རྒྱལ་རྣམ་རྒྱལ་བཅས་དྲུག་འོང་བ་ལ།
125



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
དང་པོ་ལྟར་ན་ཕྱོགས་བཞི་དང་ཤར་གྱི་རྒྱལ་བུམ་བཅས་ལ་རྒྱལ་བ་ཡབ་ལྔའི་བུམ་པ་
ཞེས་དང་མཚམས་བཞིའི་བུམ་པ་དང་། འོག་གི་རྣམ་རྒྱལ་བུམ་པ་ལྔ་ཡུམ་ལྔ་རྣམ་རྒྱལ་
བུམ་པའི་ཐ་སྙད་མཛད་པ་དང་གཉིས་པ་ལྟར་ན། ཤར་བྱང་གི་བུམ་པ་གཉིས་དང་
ཤར་གྱི་རྒྱལ་བུམ་བཅས་ཡབ་ཀྱི་རྒྱལ་བུམ་དང༌། ལྷོ་དང་ནུབ་ཀྱི་བུམ་པ་གཉིས་དང་
ནུབ་ཀྱི་རྣམ་རྒྱལ་བཅས་གསུམ་ནི་ཡུམ་གྱི་རྣམ་རྒྱལ་བུམ་པར་བྱས་པའོ། །བུམ་པ་དེ་
དག་གི་ནང་དུ་རྫས་ནི་རིན་ཆེན་དང་བཅས་པ་དང་། སྨན་དང་དྲི་དང་ལྡན་པའི་རྒྱལ་
དང་རྣམ་རྒྱལ་བུམ་པ་དག་གིས་ཞེས་གསུངས་པ་ལས། བུམ་པའི་ནང་དུ་བླུགས་རྒྱུའི་
རྫས་བཤད་པ་ལ་དང་པོ་རིན་པོ་ཆེ་ལྔ་ནི་རྡོ་རྗེ་ཕ་ལམ་ལ་རིགས་ལྔ་སྟེ་བྲམ་ཟེ་དང་།
རྒྱལ་རིགས་དང་། རྗེ་རིགས་དང་། དམངས་རིགས་དང་། མཐར་སྐྱེས་ཀྱི་རིགས་ལྔར་
ཕྱེ་བ་རྣམས་དང་། ཡང་ན་ཨིནྡྲ་ནཱི་ལ་ཞེས་པ་དབང་སྔོན་དང་པདྨ་རཱ་ག་དང་ཟླ་བ་ཆུ་
ཤེལ་དང་། མར་གད་དང་། ཀར་ཀེ་ཏ་དང་ལྔ་ནི་རིན་ཆེན་ལྔ་སྟེ་གཙོ་བོའོ། །ལྕགས་
རིགས་ཀྱི་རིན་ཆེན་ལྔ་ནི། གསེར་དངུལ་ཟངས་དང་ལྕགས་ཀྱི་བྱེ་བྲག་ལྕགས་རྣོན་
པོའམ་རྣོ་ལྕགས་ནི་ཁབ་ལེན་ལས་བྱུང་བ་དངོས་ཡིན་ལ་མ་རྙེད་ན་ལྕགས་རྒྱུ་བཟང་
གིས་ཚབ་བྱ་བ་དང་། ཁབ་ལེན་གྱི་རྡོ་དངོས་དང་ལྔའོ། །དེ་བཞིན་དུ་རིན་པོ་ཆེ་འབྲིང་
པོ་ནི། མུ་ཏིག་དང་བྱེ་རུ་དང་མུ་མེན་དང་། ཤུ་ལ་མ་ཎི་ཞེས་པ་སྣུལ་མ་ཎི་ཞེས་གསེར་
གྱི་ནོར་བུ་སྟེ་རྒྱུ་གཟེར་གྱི་ནད་སེལ་བྱེད་སྦུར་ལེན་དུ་སྔ་མ་དག་གིས་བཤད། ཐིག་ལེ་
དྲུག་པ་ཞེས་པ་དཀར་ཕྲ་མེན་དུ་བཞེད་དོ། །དེ་བཞིན་དུ་རིན་ཆེན་ཐ་མ་རྣམས་ནི་རང་
བྱུང་གི་ཤེལ་དང་། ཛཱི་བ་ཛཱ་ཏི་ནི་འཚོ་བ་སྐྱེས་ཞེས་པ་མཆོད་དུ་བཞེད། ཌོ་ཧ་རི་ག་ཟི་
དང༌། མཆིང་བུ་ཞེས་པ་ཤེལ་ལས་ནོར་བུ་འདྲ་བའི་བཟོ་བྱས་པ་སྟེ། འབྲས་ཤེལ་
མཐིང་ཤུན་སོགས་ཀྱིས་ཁ་བསྒྱུར་བའི་སྔོན་པོ་སེར་པོ་དམར་པོ་སོགས་འབྱུང་བ་ལས་
སྐབས་འདིར་སྔོན་པོ་ལ་བཤད་པ་སྣང་། ནོར་བུ་ལྗང་གུ་ཞེས་པ་ཡང་མཆིང་བུ་ལྗང་གུ་
js



དུས་འཁོར་དབང་ལེའི་འགྲེལ་པ།
ལ་བཤད་སྣང་། རིན་ཆེན་འདི་རྣམས་ལས་ཇི་ལྟར་འབྱོར་བ་ལྔ་བཟུང་བར་བྱའོ།
སྟེ་བཀའི་འཁོར་ལོས་བསྒྱུར་
་བ་སོགས་རིན་པོ་ཆེ་ཆེན་པོའི་མངའ་དབང་ལྡན་པ་དག་
གིས་བེཟླུརྒྱའི་རིགས་ལས་བྱུང་བའི་ལྷ་དང་ཀླུ་རྣམས་ཀྱི་རིན་པོ་ཆེ་ཁ་དོག་སྣ་ལྔ་པ་
དག་གིས་བྱའོ། །གཞན་ཡང་རི་སོགས་ལས་རང་བྱུང་བའི་ཤེལ་རིགས་ཀྱི་རིན་པོ་ཆེ་
ཆ་འདྲ་ཁ་དོག་ལྔ་གང་རྙེད་ཀྱིས་རུང་བ་ནི་གོང་བཤད་དག་གིས་ཤུགས་ཀྱིས་ཤེས་ལ།
དབུལ་པོ་དག་གིས་དེ་ལྟ་བུ་མ་འབྱོར་ན་ཁ་དོག་ལྔའི་མེ་ཏོག་དྲི་བཟང་པོ་རྣམས་ཀྱིས་
ཚབ་བྱ་བར་འགྲེལ་པས་གསུངས་སོ། །སྨན་ནི་དུས་ཀྱི་འཁོར་ལོའི་རྩ་བའི་རྒྱུད་ལས།
དྲི་ཡི་ལེ་ཚེ་སྦྱར་བ་ལ། །རྒྱལ་པོ་ཚངས་མ་ལ་སོགས་སྨན། །མིག་ཟླ་མེ་སོགས་ཆ་ཤས་
དང༌། །ལྔ་ལྔ་ཡིས་ནི་རིམ་པས་དགོད། །ཚངས་མ་སྲེད་མེད་དྲག་མོ་དང་། །དབང་
ཕྱུག་མཆོག་གི་དབང་ཕྱུག་མ། །དབང་མོ་དཔའ་མོ་ཕག་མོ་དང་། །གཞོན་ནུ་ཙ་རྩི་ཀ་
དེ་བཞིན། །ས་མོ་ཆུ་མོ་མེ་མོ་དང་། །རླུང་མོ་མཁའ་སྤྱོད་མ་དེ་བཞིན། །མ་དང་སྲིང་མོ་
བུ་མོ་དང་། །ཚ་མོ་རང་སྐྱེས་མ་དེ་བཞིན། །བྲམ་ཟེ་རྒྱལ་རིགས་རྗེ་རིགས་མོ། །
དམངས་མོ་གཡུང་མོ་དེ་བཞིན་བཤད། །ཅེས་པའི་སྨན་ནི་དངོས་གྲུབ་ཆེ། ཟོས་པས་
རྟག་ཏུ་རྫུ་འཕྲུལ་སྟེར། །ཞེས་གསུངས་པ་ལྟར་མོ་ཡི་མིང་ཅན་དུ་བྱས་པའི་སྨན་ཉེར་
ལྔ་སྟེ། དང་པོ་ཚངས་མ་ཞེས་པ་བྲཧྨ་དཎྜི་སྟེ་ཚངས་པའི་དབྱུག་པ་ཞེས་པ་མེ་ཏོག་
གསུམ་པ་ཞེས་ཀྱང་ཟེར་བ་རིགས་ལྔ་ལས། དཀར་པོས་རབ་རིབ་སེལ་འདིར་ནག་པོ་
དབྱུག་པའི་རྩེ་མོ་གཉིས་སུ་སྤྱི་བླུགས་ཀྱི་གཟུགས་བསྐྱོན་པ་འདྲ་བ། རླུང་གི་ཁམས་པ་
རོ་ཁ་བ་དེ་ཆ་གཉིས་སོ། །སྲེད་མེད་མ་ནི་བི་ཀྲནྟཱ་ཞེས་པ་ཁྱབ་འཇུག་གནོན་མ་སྟེ།
མེ་ཏོག་སྔོ་ཆུང་འཁོར་ལོའི་དབྱིབས་ཅན་ཞིག་ཡོད་ལ། མཁའ་ཁམས་རོ་བསྐ་བ་ཅན་
དེ་ཆ་གཅིག་གོ། །མ་རྙེད་ན་བོད་དུ་ཚབ་སྤང་རྒྱན་གྱིས་རུང་བར་བཤད། དྲག་མོ་ནི་རུ་
ཊ་ཛ་ཊཱ་སྟེ་དྲག་མོའི་རལ་པ་ཞེས་པ་ནཱ་ག་གེ་སར་ལ་ངོས་འཛིན་པར་མཛད། བོད་ན་
•
127



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
ཟེ་དུ་ཞེས་ཟེར། མེ་ཁམས་རོ་ཚ་བ་ཅན་དེ་ཆ་གསུམ་བྱའོ། །ཁ་ཅིག་གིས་འདི་སྤང་
སྤོས་ལ་ངོས་བཟུང་སྣང་། དབང་ཕྱུག་མ་ནི་པྲ་སི་དྷ་ཞེས་པ་རབ་གྲགས་ཏེ་མེ་ཏོག་
དཀར་པོ་རོ་མངར་བ་ཅན་ཆུ་ཁམས་པ་དབང་ལག་ཆ་བཞི་དང་། མཆོག་གི་དབང་
ཕྱུག་མ་ནི་དེ་བ་དཱ་ལི་སྟེ་སླེ་ཏྲེས་སམ། ཡང་ན་རྒྱུས་པ་གཤིབ་འདྲ་འབུ་ཕྲ་མོ་ཡོད་པ་
སྣར་བླུགས་ན་མགོ་ནད་སེལ་བ་མདོག་སེར་པོ་ཅན་ཞིག་སྟེ། ས་ཁམས་པ་རོ་ལན་ཚྭ་
བ་འདི་ཆ་ལྔ་པ་སྟེ། འདི་ལྔ་སྟེང་གི་རེ་མིག་དང་པོ་ལ་དགོད་པའོ། །དབང་མོ་ཞེས་པ་
ཨིནྡྲ་བ་རུ་ཎཱི་སྟེ། དབང་པོ་ཆུ་ལྷ་མོ་ཞེས་པ་ནང་ལེ་ལྟར་ན་ཏེ་ལྟ། ཁ་ཅིག་ཏིལ་དཀར་
ཀྱང་ཟེར། མེ་ཁམས་པ་མདོག་དམར་རོ་ཚ་བ་ཅན་དེ་ཆ་གསུམ། དཔལ་མོ་ནི་ལཀྵ་ཎཱ་
ཞེས་པ་མཚན་ཉིད་ཀྱང་ཟེར་ཏེ་དཔའ་མོ་ཤིང་དཀར་པོ་འབྲས་བུ་ཕོ་མོ་སྦྱོར་བ་བྱེད་པ་
འདྲ་བ། གངས་འདབ་ཏུ་སྐྱེ་བ། གང་ག་སྐྱིད་དར་དུ་སྐྱེའང་ཟེར། བུད་མེད་ཀྱིས་ཟོས་ན་བུ་
སྐྱེ་ལ། སྐྱེས་པ་རོ་ཙ་བར་བྱེད་པ། ཆུ་ཁམས་རོ་མངར་བ་ཅན་ཆ་བཞིའོ། །ཕག་མོ་ཞེས་
པ་བ་ར་ཧ་ཀཎྜ་སྟེ། ཕག་རྣ་ཞེས་པ་ཕག་གི་རྣ་བ་འདྲ་བའི་འདབ་མ་ཡོད་པ་མདོག་སེར་
པོ་སིང་ཧ་ནགས་ན་སྐྱེ། ས་ཁམས་པ་རོ་ལན་ཚྭ་བ་དེ་ཆ་ལྔ། གཞོན་ནུ་མ་ཀརྟི་ཀའམ་
ཀཎྜ་ཀ་ཞེས་པ་མདོག་སྔོ་ནག་ནང་མཁྲེག་པ་མེས་ཚིག་པར་ཕན་པ་ཞིག་བལ་པོར་སྐྱེ་
བ་དེ་ཡིན་པར་བཤད་ལ། རོ་ཁ་བ་རླུང་ཁམས་པ་འདི་ཆ་གཉིས་སོ། །ཙརྩི་ཀ་ཞེས་པ་
ཨ་དྷོ་པུལླི་ཀ་སྟེ་ཐུར་བལྟས་མེ་ཏོག་ཅན་ཞེས་ཀོ་བ་ལ་དམར་རྩི་བྱེད་པ་ཡིན། འབྲི་
མོག་ཀྱང་ཟེར། ལོ་མ་སྔོ་བ་ཞིག་ཏུ་འདོད། རོ་བསྐ་མཁའ་ཁམས་པ་འདི་ཆ་གཅིག་སྟེ་
འདི་ལྔ་རེ་མིག་གཉིས་པ་ལའོ། །ས་མོ་ཞེས་པ་མུ་ཥ་ལཱི་གཏུན་ཤིང་ཅན་མ་སྟེ་མེ་ཏོག་
སེར་པོ་ཅན། མེ་ཏོག་གི་འབྲས་བུ་གཏུན་ཤིང་འདྲ་བ་རོ་ལན་ཚྭ་བ་ས་ཁམས་པ་ཆ་ལྔ།
ཆུ་མོ་ཞེས་པ་རུ་ངནི་དུ་བྱེད་མ་སྟེ། རྟག་དུ་མེ་ཏོག་སྔོ་ནག་ཅན་རླུང་ཁམས་རོ་བསྐ་བ་
ཆ་གཉིས། མེ་མོ་ནི་ཛོ་ཏིསྨྲ་ཏཱི་སྟེ་མེ་ལྡན་མ་ཞེས་པ་མེ་ཏོག་སྔོན་པོ་མཚན་མོ་མེ་འོད་
123



དུས་འཁོར་དབང་ལེའི་འགྲེལ་པ།
འཕྲོ་བ། མཁའ་ཁམས་རོ་བསྐ་བ་ཅན་ཆ་གཅིག །རླུང་མོ་ནི་ཛྫཱ་ལུ་ལཱ་ཞེས་ངོ་ཚ་ཅན་མ་
སྟེ་སྤང་རྒྱན་འདྲ་བ་ཞིག་ཡོད་ཟེར། སྙེ་མདོ་པས། མེ་ཏོག་རོ་ཚ་བ་ཅན་གི་ཝཾ་དང་སྦྱར་
ན་དབང་སྡུད་སྨན་ཡིན་ལ་རྨ་ལ་ཕན་པ་ཡིན་ཞེས་བཤད། མདོག་དམར་པོ་མེ་ཁམས་
རོ་ཚ་བ་འདི་ཆ་གསུམ། མཁའ་སྤྱོད་མ་ནི་ཨརྐ་སྟེ་ཉི་མའི་ཤིང་གི་འདབ་མ་ཡིན་ལ།
མདོག་དཀར་ཆུ་ཁམས་རོ་མངར་བ་སྟེ་ཆ་བཞི། ལྕམ་པས་ཚབ་རུང་ཡང་ཟེར། ཁ་ཅིག་
ཉེར་ཤིང་གི་ལོ་མའང་ཟེར། འདི་རྣམས་རེ་མིག་གསུམ་པ་ལའོ། །མ་ཞེས་པ་པུ་ཏྲ་ཛཱ་
རི་སྟེ་ས་འོག་ནས་སྐྱེ་བ་རྩ་བ་སྲན་མ་ཙམ་ཕྱེད་རུལ་ཕྱེད་མ་རུལ་པ་ཞིག་ཡོད་ཅེས་
ཟེར། ཡང་ན་པུ་ཏྲ་ཛཱ་ཏི་ཞེས་བུའི་སྐྱེ་བ་བོ་དེ་ཅིའི་ཤིང་གི་འདབ་མ་སྟེ། མདོག་སྔོ་
མཁའ་ཁམས་རོ་བསྐ་བ་ཆ་གཅིག །སྲིང་མོ་ཞེས་པ་ས་ཧ་དེ་བ་ལྷ་བཅས་ཏེ་བོད་ཀྱི་
ཞིང་མུ་ལ་སྐྱེ་བའི་འབུ་སུ་ཧང་ངམ་ཅོ་ག་ཀླད་སྨན་ཡིན་པར་བཤད། རིགས་ཕོ་མོ་
གཉིས་ཡོད་ཅིང་མདོག་དང་མེ་ཏོག་དམར་བ་མེ་ཁམས་རོ་ཚ་བ་དེ་ཆ་གསུམ། བུ་མོ་ནི་
ཀྲྀ་ཏཱ་ལྔལི་སྟ་སྙིམ་པ་བྱས་པ་ཞེས་པ། བྱང་ཆུབ་ཐལ་སྦྱོར་ཡང་ཟེར་བ་མདོག་དཀར་
པོ་ཆུ་ཁམས་མངར་བ་འདི་ཆ་བཞི། འདི་དབང་ལག་ལའང་འགྲིག་མོད་དཔྱད། ཚ་མོ་
ནི་ཨ་ཛ་ཀཎྜ་སྟེ། རའི་རྣ་བ་ཞེས་པ་ར་ཡི་རྣ་བ་དང་འདྲ་བ་སིང་ཧ་ནགས་སུ་སྐྱེ་བ།
སེར་པོ་ས་ཁམས་ལན་ཚྭ་བ་འདི་ཆ་ལྔ། རང་སྐྱེས་མོ་ནི་མོ་ཧ་ནི་ཐ་ཊ་བ་ཏྲི་ཀ་སྟེ།
རྨོངས་མོ་འདབ་ཆེན་མ་ཞེས་པ། ཏཱ་མ་ལའི་ལོ་མ་ཡང་ཟེར་བ། མེ་ཏོག་ནག་པོ་ཅན་རོ་
ཁ་བ་རླུང་ཁམས་པ་འདི་ཆ་གཉིས་སོ། །ཁ་ཅིག་ནི་མ་པའི་ཤིང་གི་འདབ་མ་ལ་འདོད་
དོ། །འདི་ལྔ་རེ་མིག་བཞི་པ་ལའོ། །བྲམ་ཟེ་མོ་ནི་བྲི་ཧ་ཏཱི་ཀཎྜ་ཀ་རི་སྟེ་འདི་ལ་རིགས་
གཉིས་ཡོད་ཅིང་། སྡོང་པོ་ཚེར་མ་ཅན་ལས་སྐབས་འདིར་སྟག་ཚེར་བ་མེ་ཏོག་དཀར་
བ་ཆུ་ཁམས་རོ་མངར་བ་འདི་ཆ་བཞིའོ། །རྒྱལ་རིགས་མོ་བྷོང་ག་རཱ་ཛཱ་བུང་བའི་རྒྱལ་
པོ་ཞེས་སུ་བསྒྱུར་ཀྱང་སྔར་བཤད་ལྟར་ལ། ཕྱོགས་མཐུན་ར་མོ་ཤག་གི་ལོ་མ་ཡིན
12s



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
ཟེར། སེར་པོ་ས་ཁམས་ལན་ཚྭ་བ་ཆ་ལྔ། རྗེ་རིགས་མོ་ཤིང་མངར་ཏེ། ནག་པོ་ཁ་བ
རླུང་ཁམས་ཆ་གཉིས། དམངས་རིགས་མོ་ནི་ཀཎྜ་ཀཱ་རི་སྟེ་མཁའ་ཁམས་སྡེ་བ་བསྐ་བ་
ཆ་གཅིག །ཀ་ཕྲན་སེང་ཚེར་ཡིན་ནམ་དཔྱད། གཡུང་མོའམ་གདོལ་བ་མོ་ནི། མ་ཡུ་རི་ཤི་ཁཱ་
སྟེ་རྨ་བྱའི་གཙུག་ཕུད་ཅེས་པ་རྨ་བྱའི་མདོངས་འདྲ་བ། སྐྱིད་གྲོང་མུན་ལ་སོགས་སུ་སྐྱེ་
བ། མེ་ཁམས་དམར་པོ་རོ་ཚ་བ་ཅན་ཆ་གསུམ་མོ། །འདི་ལྔ་རེ་མིག་ཐ་མར་དགོད་དོ། །
དེ་ལྟར་ཉེར་ལྔ་པོའི་ནང་ནས་ཇི་ལྟར་རྙེད་པ་ལྔ་གཟུང་བར་བྱའོ་གསུངས་སྨན་ཉེར་ལྔ་
པོ་འདི་གཙོ་བོར་ཤིང་གི་སྨན་ཡིན་པ་འདྲ་སྟེ་འགྲེལ་པར་ནགས་ཀྱི་སྨན་དང་ཞེས་
གསུངས་བའི་ཕྱིར་རོ་སྙམ་མོ། །སྔར་གྱི་དྲིའི་ལེ་ཚེ་དང་འདི་སོགས་ལ་འཆི་མེད་མཛོད་
སོགས་སྐད་དོད་གཞན་དང་ཅི་རིགས་ཞིབ་བསྡུར་བྱས་ན་གོ་རྒྱུ་ཅི་རིགས་ཡོད་པ་འདྲ་
སྟེ། དེ་ལྟར་མ་གྲུབ་པས་སྐབས་འདིར་སྔ་མ་རྣམས་ཀྱིས་གསུངས་པ་ལྟར་བཀོད་པ་
ཡིན་ནོ། །དེ་ནས་འབྲུ་ཉེར་ལྔ་ནི་སྨན་གྱི་ལེ་ཚེའི་ཆ་ཡི་གྲངས་དང་འདྲ་བར་རེ་མིག་
ཉེར་ལྔ་བཀོད་པའི་རེ་མིག་དང་པོ་ལྔ་ལ། སོ་བ་དང་ཞེས་པ་འབྲས་སོ་བ་སྦུབས་དང་
མ་བྲལ་བ། སོ་བ་ཆེན་པོ་ཞེས་པ་འབྲུ་སོ་བ་དངོས་ལ་བྱས་ན་ལེགས་ཀྱང་གཉིས་ཀ་
འབྲས་ལ་འདོད་པའང་སྣང་། མོན་སྲན་ཞེས་པ་མོན་སྲན་ལ་རིགས་དུ་མར་སྣང་ཡང་།
མོན་སྲན་ནག་གྲོ་ཅུང་ཟད་ནར་བ་ཡིན་ཞེས་བཤད། ཙ་ན་ཀ་དཀར་པོ་ཞེས་པ་སྲན་
མའི་བྱེ་བྲག་ཙ་ན་ཀ་ཞེས་པ་མདོག་དཀར་དབྱིབས་ཅུང་ནར་བ་ལ་བཤད། ཏི་ལ་ནག་
པོ་དང་ལྔའོ། །རེ་མིག་གཉིས་པ་ལ། ཀོ་ཊ་པཱ་ནི་ཁྲེ་ཙེ་སྟེ་བྲ་བོ་ཞིང་ལ་བཏབ་ནས་སྐྱེ་
བའོ། །མུད་ག་ཞེས་པ་སྲན་མའི་བྱེ་བྲག་མོན་སྲན་རྡེའུ་ཞེས་པ་སྲན་ཆུང་མདོག་སྐྱེར་
སྔོན་ཞིག་གོ། །སྲན་མ་ནི་བོད་དུའང་སྐྱེ་བ་སྲན་ནག་དངོས་སོ། །ཏིལ་དཀར་པོ་དང་
གྲོ་ལྔའོ། །གསུམ་པ་ལ་མོ་འམ་ཨོཥྛ་ཞེས་པ་སྲན་ཆེན་ལེབ་མོ་རྒྱ་སྲན་ནོ། །ཏྲི་བུ་ཊ་
ཞེས་པ་སྲན་ཅུང་ཁྲ་བོ། ཡུངས་ནག་དང་། ནས་དང་། མོན་ཕྲན་ཞེས་པ་མོན་སྲན་གྲེའུ་
སྟེ
130



དུས་འཁོར་དབང་ལེའི་འགྲེལ་པ།
པ་
སྟེ་སྲན་མ་མཱ་ཤྭ་ཡང་ཟེར་བ་མཁལ་དབྱིབས་འབྲུ་བརྒྱག་པ་ཅན་སྲན་ཆུང་དཀར་པོའོ། །
བཞི་པ་ནི། སྲན་ཆུང་ཞེས་པ་བོད་དུའང་སྐྱེ་བའི་སྲན་ཆུང་ཕྲ་མོ་སྨྱུག་ལེབ་དེའོ། །
ཉུངས་ཀར་ཡོངས་གྲགས་དང་། ཀཾ་ཀུ་ཞེས་པ་ཁྲེ་རྒོད་དེ་བྲ་རྒོད་དོ། །ཏུ་བ་རི་ཀ་ཞེས་
པ་སོག་མའི་ཚིགས་འདྲ་བའི་འབྲུ་ཞིག་ཡོད་ཅེས་ཟེར། བར་བ་ཊི་ཀ་ཞེས་པ་སྲེ་ད་སྟེ་
ཡུག་པོ་བཏབ་སྐྱེས་སོ། །ལྔ་པ་ནི་ཟར་མ་སྟེ་འདི་ལ་ཨ་ཏ་ཤཱིའང་ཟེར། བ་ར་ཊི་ནི་
ཡུངས་དམར་ཏེ་ཡུངས་གཞི་དམར་པོ། བནྡྷ་སྲན་ཆེན་དཀར་པོ། ཀུ་ལེན་ཐ་ཞེས་པ་རྒྱ་
སྲན་ནག་པོ་ལེབ་ཆུང་། སྲན་མ་ཙ་ན་ཀ་ནག་པོ་ལྔའོ། །དེ་ལྟར་སྨན་གྱི་ལེ་ཚེ་སྦྱར་བའི་
ཆ་བཞིན་བྱས་ལ་འདི་རྣམས་ལས་ཇི་ལྟར་རྙེད་པའི་འབྲུ་ལྔའི་ཆ་བཟུང་བར་བྱའོ། །
འབྲུ་རྣམས་ཀྱི་ཆ་ནི་རང་རང་གི་རིལ་བུ་སྟེ་རྡོག་པོའི་གྲངས་ཀྱིས་བྱའོ། །དྲི་ནི་གོང་དུ་
ནང་ལེར་དྲི་ཡི་ལེ་ཚེ་ཉེར་ལྔ་གསུངས་བའི་ནང་ནས་ཇི་ལྟར་རྙེད་པའི་ཆ་བཅོ་ལྔ་པའི་དྲི་
ལྔ་ཚན་ཞིག་གཟུང་བར་བྱའོ། །བུམ་རྫས་དེ་རྣམས་བུམ་པ་གང་དང་གང་དུ་གཞུག་
པའི་ཚུལ་ནི། རིན་པོ་ཆེ་རྣམས་ལས་རིན་ཆེན་ཁ་དོག་སྔོན་པོ་ནི་ཤར་དང་ནུབ་ཀྱི་རྒྱལ་
བ་དང་རྣམ་པར་རྒྱལ་བའི་བུམ་པ་ལའོ། །དེ་བཞིན་ནག་པོ་ནི་ཤར་དང་མེའི་བུམ་པ།
དམར་པོ་ལྷོ་དང་བདེན་བྲལ། དཀར་པོ་བྱང་དང་དབང་ལྡན། སེར་པོ་ནུབ་དང་རླུང་
གི་བུམ་པའི་ནང་དུ་གཞུག་པར་བྱ་སྟེ། རིན་ཆེན་ཉིད་ཀྱི་གོང་བུ་མ་བཤིག་པ་དེ་གར་
གཞུག་པའོ། །མ་འབྱོར་ན་ཕྱེ་མ་ཙམ་དེ་ལྟར་སོ་སོར་རོ། །དེ་བཞིན་ཁབ་ལེན་གྱི་
ལྕགས་ནི་སྔོན་པོ་གང་དུ་གཞུག་པ་དེར་གཞུག་པ་དང་། གཞན་ལྷང་ཚེར་སོགས་ཀྱི་
ལྕགས་རྣོན་པོ་ནི་ནག་པོ་གཞུག་པ་དང་། ཟངས་དམར་པོ། དངུལ་དཀར་པོ། གསེར་
རིན་ཆེན་སེར་པོར་གཞུག་པའི་བུམ་པར་རོ། །དེ་བཞིན་སྨན་ལྔ་པོའི་ཆ་གཅིག་པ་ཅན་
རྒྱལ་བ་དང་རྣམ་རྒྱལ་བུམ་པར་གཞུག་ཅིང་། ཆ་གཉིས་པ་ཤར་དང་མེར། གསུམ་པ་
ལྷོ་དང་ལྷོ་ནུབ། བཞི་པ་བྱང་དང་དབང་ལྡན། ལྔ་པ་ནུབ་དང་རླུང་གི་བུམ་པར་གཞུག་
131



，
མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
གོ། །དེ་བཞིན་དུ་རིལ་བུའམ་རྡོག་པོའི་དབྱེ་བ་
བས་འབུ་རྣམས་དང་། སྔར་གསུངས་པའི་
ནགས་ཀྱི་སྨན་ཚངས་མ་སོགས་དང༌། ཨེ་ལ་སོགས་དྲིའི་རྫས་ཉེར་ལྔ་རྣམས་ལས་ཇི་
ལྟར་རྙེད་པའི་ལྔ་ཚན་རྣམས་ཀྱང་ཆ་སོ་སོ་བུམ་པ་སོ་སོ་ལ་ཁྲོལ་བུའམ་དུམ་བུ་རེ་བླུག་
པར་བྱའོ། །དེ་ལྟར་མ་འབྱོར་ན་ཆ་སོ་སོའི་ཕྱེ་མ་བྱ་བ་ལས་འོས་མེད་དོ། །སླར་ཡང་
རིན་ཆེན་ལྔ། ལྕགས་རིགས་ལྔ། ནགས་ཀྱི་སྨན་ལྔ། འབྲུ་ལྔ། དྲིའི་རྫས་ལྔ་སྟེ་ཉེར་ལྔ་
པོ་རས་སོགས་གཙང་མར་ཐུམ་པོར་བཅིངས་པ་རྣམ་པར་རྒྱལ་བའི་དུང་ཆུས་བཀངས་
བར་གཞུག་པར་བྱ་སྟེ། དེ་རྣམས་སུ་དབང་ཆོག་བཞིན་དུ་ལྷ་ལེགས་པར་བསྐྱེད
བཟླས་བྱས་ནས་མཎྜལ་དང་བཅས་གསོལ་བ་གདབ་པ་སྔོན་དུ་བཏང་ནས། སློབ་
དཔོན་གྱིས་དབང་གི་ལྷ་རྣམས་སྤྱན་དྲངས་པ་ལ་མཆོད་ཅིང་གསོལ་བ་བཏབ་པས་
དབང་བསྐུར་བར་བྱའོ། །ཞེས་སོ། །བུམ་པ་དེས་སྐྱེ་བའི་གནས་ལྔར་དབང་བསྐུར་
བར་བྱ་སྟེ། གང་ཞེ་ན། གཙུག་ཏོར་དང་། ཕྲག་པ་དང་། དཔུང་པ་དང་འབྲེལ་བའི་
ཚིགས་གཡས་པ་དང་།
གཡོན་པ་དང་།
དཔྱི་དང་བརླའི་མཚམས་གཡས་དང་གཡོན་
དུའོ། །སྐྱེ་བའི་གནས་ལྔ་ཞེས་པ་མངའ་དུ་འབྱུང་བ་ལྔའི་ཁམས་སྐྱེ་བའི་འབུར་པོ་ལྔ་
དང་པོར་བཏོད་པའི་གནས་ཏེ། ནམ་མཁའི་ཁམས་སྐྱེ་བའི་གནས་གཙུག་ཏོར་དང་།
རླུང་དང་མེའི་ཁམས་སྐྱེ་བའི་གནས་ཕྲག་ཚིགས་གཡས་གཡོན་དང་། ཆུ་དང་སའི་
ཁམས་སྐྱེ་བའི་གནས་དཔྱི་ཚིགས་གཡས་གཡོན་ནམ། རྭ་འགྱུར་དུ་པུས་མོའི་ཚིགས་
ཞེས་འབྱུང་བ་དེ་དག་ཏུ་བུམ་པས་དབང་བསྐུར་བར་བྱའོ། །འདི་ནི་དབང་བདུན་གྱི་
དང་པོ་ཆུ་དབང་གི་སྐབས་འབའ་ཞིག་ཏུ་མ་ཟད་ལྷག་མ་དྲུག་ལ་ཡང་མཐའ་བརྟེན་གྱི་
ཆུ་དབང་བསྐུར་བའི་སྐབས་སུའང་ཚུལ་དེ་ཉིད་ཡིན་ཞེས་འཆད། མེ་ཏོག་དོར་བ་དང༌།
མིག་དབྱེ་བའི་སྔགས་ཀྱིས་ལས་དེ་དག་ བྱས་ནས། རིགས་ཀྱི་ལྷ་མེ་ཏོག་ཕོག་པ་དང༌།
དཀྱིལ་འཁོར་གྱི་གཙོ་བོ་དང་པོར་བྱས་ནས་དཀྱིལ་འཁོར་གྱི་ལྷ་མཐའ་དག་ངོ་བསྟན་
132



དུས་འཁོར་དབང་ལེའི་འགྲེལ་པ།
པར་བྱའོ། །དེ་ལྟར་ཐོག་མར་ཤར་གྱི་སྒོར་རིགས་དག་པར་བྱས་ཏེ། དེ་ནས་བྱང་
ཕྱོགས་སྐུའི་ཞལ་དུ་ཕུང་ཁམས་དག་བྱེད་ཆུ་དང་ཅོད་པན་གྱི་དབང༌། ལྷོ་ཕྱོགས་
གསུང་གི་ཞལ་དུ་རླུང་བཅུ་དང་རོ་རྐྱང་གི། རྩ་དབུ་མའི་དག་བྱེད་དར་དཔྱངས་དང་རྡོ་
རྗེ་དྲིལ་བུའི་དབང་། ཤར་ཕྱོགས་ཐུགས་ཀྱི་ཞལ་དུ་དབང་ཡུལ་དག་བྱེད་བརྟུལ་
ཞུགས་དང་མིང་གི་དབང་། ནུབ་ཕྱོགས་ཡེ་ཤེས་ཀྱི་ཞལ་དུ་ཡེ་ཤེས་རྣམ་པར་སྦྱོང་བྱེད་
རྗེས་གནང་འདོགས་བཅས་ཀྱི་དབང་སྦྱིན་པའི་སླད་དུ། སློབ་དཔོན་གྱིས་སློབ་མ་ལག་
པ་གཡོན་པ་ནས་ཁྲིད་ཅིང་ལས་ཀྱི་རྡོ་རྗེ་ཅན་དང་ལྷན་ཅིག་དཀྱིལ་འཁོར་ལ་གཡས་
སུ་བསྐོར་བ་བྱས་ནས། བྱང་གི་སྒོར་ཁྲིད་དེ་དེར་ལུས་རྣམ་པར་དག་པའི་དོན་དུ་བུམ་
པ་འཛིན་པའི་སྒྲོལ་མ་སོགས་ལྷ་མོ་རྣམས་ཀྱིས་ཨོ་ཨཱ་ཨཱི་སོགས་ཡུམ་ལྔའི་ས་བོན་དང་
བཅས་པའི་སྔགས་ཀྱིས་སྐྱེ་བའི་གནས་ལྔར་དབང་བསྐུར་ཞིང་ཁྲུས་བྱའོ། །དེས་ལུས་
ཀྱི་ཁམས་ལྔའི་དྲི་མ་རྣམ་པར་དག་པར་བྱས་པ་དང་། དེ་བཞིན་དུ་སངས་རྒྱས་ལྔའི་
རབ་ཏུ་དབྱེ་བའི་ཅོད་པན་གྱི་དབང་ཡང་སྐྱེ་བའི་གནས་ལྔར། ཨོཾ་ཨ་ཨི་སོགས་ཡབ་
ལྔའི་སྔགས་ཀྱིས་བསྐུར་བས་སྦྱིན་པར་བྱ་བ་ཡིན་ཏེ་ཕུང་པོ་ལྔའི་དྲི་མ་དག་པར་བྱ་
བའོ། །དེ་ལྟར་རིན་པོ་ཆེ་དང་གསེར་གྱི་ཅོད་པན་ནམ། གོས་ལས་བྱས་པའི་ཅོད་པན་
བཅིངས་པར་བྱའོ། །དེ་ལྟར་དབང་བསྐུར་གཉིས་ཀྱིས་ཁམས་དང་ཕུང་པོ་ཡོངས་སུ་
དག་པས་སྐུ་རྣམ་པར་དག་པར་འགྱུར་རོ། །འདིར་དབང་བདུན་བསྐུར་བའི་སྔོན་དུ་
སྦྱང་བ་རྣམས་རྒྱུད་སྡེ་གཞན་དང་མཐུན་པར་ཁ་བསྐང་བ་དང༌། དབང་བདུན་པོའི་
སྔོན་དུ་ནང་དབང་བསྐུར་བ་ས་དྷུ་པུ་ཏྲས་བཤད་པ་ལྟར་བླ་མ་གཙོ་བོ་ཡབ་ཡུམ་མཉམ་
པར་སྦྱོར་བའི་ཐུགས་ཀའི་ས་བོན་གྱི་འོད་ཟེར་གྱིས་སློབ་མ་དྲངས་པ་ཁར་བཅུག་ནས།
ཞུ་བའི་བྱང་སེམས་ལས་སློབ་མ་ཡུམ་གྱི་པདྨར་རྡོ་རྗེ་བཞི་སོ་སོར་བསྐྱེད་ནས། དེ་ལ་
ཡེ་ཤེས་པ་བསྟིམ་ནས་གཉིས་སུ་མེད་པར་བྱས་པ་ཕྱིར་ཕྱུངས་ནས་དབང་སྟེགས་ལ་
133



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
ཕྱོགས་སོ་སོར་དམིགས་པས་འགོད་པ་ཆོས་རྗེ་བུས་བཞེད་པ་སོགས་བླ་མ་སྔ་མ་
རྣམས་ཀྱི་དབང་གི་ཆོ་ག་ལས་ཇི་ལྟར་འབྱུང་བ་ལྟར་ཤེས་པར་བྱ་སྟེ། འདིར་རྩ་འགྲེལ་
ལས་གསུངས་པའི་ཚིག་གི་འགྲོས་ཙམ་ཞིག་མདོར་བསྡུས་ནས་བཤད་པ་ཡིན་ནོ། །དེ་
ལྟར་སྐུའི་ཞལ་གྱི་ས་ལ་སྐུ་དག་པར་བྱས་ཏེ། དེ་ནས་རྡོ་རྗེ་སློབ་དཔོན་མཆོག་གི་
མས་གཡས་སྐོར་གྱིས་ལྷོའི་སྒོར་ཁྲིད་ནས། གསུང་རྣམ་པར་དག་པའི་དོན་དུ་ནུས་པ་
བཅུ་བོ་རྣམས་ཀྱིས་རླུང་བཅུ་དག་བྱེད་དར་དཔྱངས་ཁ་དོག་བཅུ་ཡི་དབང་ཉིད་སྐྱེ་བའི་
གནས་ལྔར་ༀ་ཨ་ཨཱ་སོགས་སྔགས་དང་བཅས་པས་བསྐུར་བར་བྱ་སྟེ། དབང་རྫས་ཀྱི་
དར་དཔྱངས་ནི་རིན་པོ་ཆེའི་པཎྜ་འམ་གསེར་གྱི་པཎྜའམ་མ་རྙེད་ན་མེ་ཏོག་གི་ཕྲེང་བ་
དབྲལ་བར་བཅིང་བར་བྱའོ། །དེ་ནས་རྡོ་རྗེ་དང་དྲིལ་བུ་ཡི་དབང་ནི་སྐྱེ་བའི་གནས་
ལྔར་ཉི་ཟླ་ལས་ཏེ་ཞེས་པ་ཉི་ཟླ་རོ་རྐྱང་གི་རྩ་དག་པར་བྱེད་པའི་ཆ་ལས་ཏེ། གཙོ་བོ་
ཡབ་ཡུམ་གྱིས་ཨོ་ཧཱུྃ་ཧོསཱུརྱ་ཙནྡྲ་བི་ཤྭ་དྷ་ཀ་སྭཱ་ཧཱ་ཞེས་པས་བསྐུར་ཞིང་། སླར་རྡོ་རྗེ་
དང་དྲིལ་བུ་སྤྱི་བོར་བཞག་ནས་དུང་ཆོས་ཀྱི་ཆུས་ཀྱང་དབང་བསྐུར་བར་བྱའོ། །དེ་
ལྟར་དབང་བསྐུར་བ་གཉིས་ཀྱིས་གསུང་རྡོ་རྗེ་སྦྱང་བའམ་རྣམ་པར་དག་པར་བྱས་ནས་
མཐེ་པོའི་རྡོ་རྗེ་སྟེ་སོར་གདུབ་བྱིན་ལ། སླར་ཡང་གཡས་སྐོར་གྱིས་ཤར་གྱི་སྒོར་ཐུགས་
རྡོ་རྗེ་སྦྱང་བའི་དོན་དུ་རྡོ་རྗེ་བརྟུལ་ཞུགས་ཀྱི་དབང་དག་ཀྱང་བྱང་ཆུབ་སེམས་དཔའ་
ཡབ་ཡུམ་གྱིས་བསྐུར་བར་བྱ་སྟེ། དབང་གི་རྫས་ནི་མེ་ཏོག་སིལ་མ་ཁ་དོག་དྲུག་པའོ། །
སྐུར་བའི་གནས་ནི་སྐྱེ་བའི་གནས་ལྔ་དང་རྣ་བ་སོགས་དབང་པོའི་སྒོ་རྣམས་སུའོ། །
སྔགས་ནི་ཨི་ཨ་ཨཱ་སོགས་སོ། །དགོས་པ་ནི་ཡུལ་ཅན་ལུས་ཀྱི་དབང་པོར་བཅས་པའི་
ཡུལ་དག་པར་བྱེད་པ་ཅན་གྱིས་སྦྱར་བར་བྱ་བ་སྟེ་དབང་བདུན་དང་བྱིས་པ་འཁྲུད་པ་
ནས་ཀློག་སོགས་བསླབ་པའི་བར་དུ་སྦྱར་བར་བྱ་བ་རྗེས་སུ་འཆད་དོ། །དེ་ནས་ལས་
ཀྱི་དབང་པོ་ཡུལ་བཅས་དག་པའི་སླད་དུ་སྒོ་སྐྱོང་ཁྲོ་བོ་ཡབ་ཡུམ་རྣམས་ཀྱིས་བྱམས་
ར་
13



དུས་འཁོར་དབང་ལེའི་འགྲེལ་པ།
སོགས་ཚད་མེད་བཞི་ཡི་རང་བཞིན་གྱི་རྡོ་རྗེ་མིང་གིས་དབང་བསྐུར་བ་སྟེ། རྫས་གང་
གིས་ན་རྐང་ལག་གི་དཔུང་གདུབ་སོགས་དྲུག་གམ་མེད་ན་མེ་ཏོག་གི་ཕྲེང་བ་གདུབ་
བུའི་གནས་རྣམས་སུ་བཅིང་ལ། སྔགས་ནི་ཨོཾ་ཧ་ཧཱ་སོགས་ཀྱིས་སོ། དགོས་པ་ལས་
དབང་ཡུལ་བཅས་རྣམ་པར་དག་ཅིང་ཚད་མེད་བཞིས་སེམས་ཅན་གྱི་དོན་བྱེད་པ་ལ་
དབང་བར་འགྱུར་རོ། །ཁྱོད་ནི་རྡོ་རྗེ་ཆེ་གེ་མོ་ཞེས་བྱ་བའི་མིང་བཏགས་ནས་ལུང་
བསྟན་པར་བྱའོ། །དེ་ལྟར་དབང་བསྐུར་བ་གཉིས་ཀྱིས་ཐུགས་རྡོ་རྗེ་སྦྱངས་ཏེ། སླར་
ཡང་གཡས་སྐོར་གྱིས་ནུབ་སྒོར་ཁྲིད་དེ་ཡེ་ཤེས་རྣམ་པར་དག་པའི་དོན་དུ་གསལ་བར་
རྡོ་རྗེ་སེམས་དཔའ་རྒྱལ་བའི་བདག་པོས་སྐྱེ་བའི་གནས་ལྔར་ༀ་ཧཾ་ཀྵསོགས་སྔགས་
བརྗོད་ཅིང་འཁོར་ལོ་བྱིན་ཏེ་ཆོས་ཀྱི་འཁོར་ལོ་བསྐོར་བར་རྗེས་སུ་གནང་པ་དང་འོག་
ནས་འབྱུང་བའི་འདོགས་བཅས་རབ་ཏུ་སྦྱིན་པར་བྱ་ལ། དེ་ལྟར་དབང་བདུན་རྫོགས་
ནས་སློབ་དཔོན་ཉིད་དུ་བྱ་བའི་དོན་དུ་ལག་པར་རྡོ་རྗེ་དང་དྲིལ་བུ་རབ་ཏུ་བྱིན་ནས་རྡོ་
རྗེ་སློབ་དཔོན་དུ་དབང་བསྐུར་བ་བྱས་ནས། རབ་མཆོག་སྙིང་རྗེ་དག་གིས་དག་པའི་
ཆོས་ནི་བསྟན་པར་བྱ་སྟེ། གང་ཞེ་ན། རྗེའི་རིགས་དག་ལ་ནི་
ནི་མཚམས་
མེད་ལྔ་བྱེད་པ་དང་། སངས་རྒྱས་ཀྱི་བསྟན་པ་བཤིག་པ་དང་དམ་ཚིག་འདྲལ་བའི་
བསྒྲལ་བྱའི་སྔོན་དང་ཕྱི་མཐའ་ཤེས་ནས་ལས་ངན་གྱི་རྒྱུན་གཅོད་པའི་སྲོག་གཅོད་བྱ་
སྟེ། རལ་གྲི་ཡི་རིགས་ལ་ཡང་ལམ་ངན་ལས་འདོན་པའི་སླད་དུ་བདེན་པ་མིན་པའི་
ཞེས་རྫུན་གྱི་ཚིག་སྨྲའོ། །རིན་ཆེན་རིགས་ལ་ནི་ཡི་དྭགས་སུ་འགྲོ་བའི་འདུངས་པ་
གཞན་ལས་ནོར་དབྲོག་པའམ་འཕྲོག་པར་བྱ་སྟེ་མགོན་མེད་ལ་སྟེར་བར་བྱའོ། །
མཆོག་གི་པདྨའི་རིགས་ཉིད་ལ་ཡང་ཆགས་ཅན་དུད་འགྲོའི་སྐྱེ་གནས་སུ་སྐྱེ་བ་
བཟློག་ཕྱིར་གཞན་གྱི་བུད་མེད་དབྱོག་པ་སྟེ་འཕྲོག་པར་བྱའོ། །བྲམ་ཟེ་སོགས་
རིགས་སུ་འཛིན་པ་གཞོམ་ཕྱིར་ཆང་བཏུང་བ་དང་སྒྲོན་མ་ཤ་ལྔ་དང་། སངས་རྒྱས་
ངེས་པར་རྡོ་རྡོ་
135.



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
ལྔའི་རང་བཞིན་བདུད་རྩི་ལྔ་རྣམས་བསྟེན་པ་དང་། འདོད་ཡོན་བཟང་པོའི་ཡུལ་
རྣམས་མཐའ་དག་འཁོར་ལོ་ཡི་རིགས་ལ་ནི་བསྟེན་པར་བྱ་སྟེ། འདོད་པའི་རོ་ལ་
ཆགས་པས་མིན་པར་རྡོ་རྗེ་ལུས་ཀྱི་ལྷ་མཆོད་ཅིང་ཐབས་ལ་མཁས་པས་འདོད་ཡོན་མི་
སྤོང་བར་བྱེད་པའོ། །ལས་ཀྱི་ཕྱག་རྒྱའི་དངོས་གྲུབ་བསྒྲུབ་པའི་སླད་དུ་གདོལ་པ་མོ་
སོགས་མཐའ་དག་བུད་མེད་རྣམས་ནི་བསྟེན་པར་བྱ་སྟེ། གྲི་གུག་གི་རིགས་ལ་ཡང་
བུད་མེད་ཀྱི་མཁའ་ཡི་པདྨར་སྤྱད་པ་དང་བརྙས་པར་མི་བྱའོ། །མདོར་ན་བུད་མེད་མི་
སྨོད་ཅིང་འཇིག་རྟེན་གྱི་རིགས་དང་རིགས་མིན་དུ་མི་འབྱེད་པར་ཕྱག་རྒྱ་མཚན་ལྡན་
བསྟེན་པ་གྲི་གུག་གི་དམ་ཚིག་གོ། །དེ་ཡང་སྲོག་གཅོད་པའི་ལས་རྩོམ་པ་ལ་གང་ཟག་
གང་ཞིག་འཆི་བ་ལ་ཐུག་གི་བར་དུ་མཚམས་མེད་སོགས་ལས་ངན་པ་ལ་ཞུགས་པ་དེ་
དག་བསྒྲལ་བར་བྱས་ན། ལས་ངན་དེ་ལས་བཟློག་ནུས་པའི་ཚུལ་ཤེས་པའི་སྔོན་དང་
ཕྱི་མཐའ་མཐོང་བའི་མངོན་ཤེས་དང་ལྡན་པའི་སྔགས་པས། ཁྲོ་བོའི་དྲག་སྔགས་
བསྒྲུབ་ཅིང་མི་བསྐྱོད་པའི་ཏིང་ངེ་འཛིན་གྱིས་བསྒྲལ་བར་བྱ་ཡི། མངོན་ཤེས་མེད་པས་
སྔོན་དང་ཕྱི་མཐའི་ཚུལ་མ་མཐོང་བར་བསྒྲལ་ན་ཕན་པ་མེད་ཀྱི་སྟེང་དུ་གནོད་པར་
འགྱུར་བའང་སྲིད་དེ། དཔེར་ན་རྒྱལ་པོ་མྱ་ངན་མེད་པ་ལ་གཞོན་དུས་གཏུམ་པོ་མྱ་ངན་
མེད་དང་། ཕྱིས་ཆོས་རྒྱལ་མྱ་ངན་མེད་དུ་གྲགས་པ་ལྟར། ལས་ངན་སྤྱོད་པ་དག་ཀྱང་
ལས་དེ་དོར་ནས། དགེ་བ་ལ་འཇུག་པ་བསད་ན་དམྱལ་བར་སྐྱེ་བའི་རྒྱུར་འགྱུར་རོ། །
དེས་ན་མངོན་ཤེས་ལྔ་དང་ལྡན་པར་མ་གྱུར་པ་དེ་སྲིད་ཞི་རྒྱས་དང་དབང་དགུག་གི་
ལས་མ་གཏོགས་དྲག་པོའི་ལས་མི་བྱ་ཞིང་། རྫུན་སྨྲ་བ་སོགས་གཞན་ཀྱང་རིགས་དེ་
དང་དེའི་སྔགས་གྲུབ་པའི་ནུས་པ་ཐོབ་པའི་སྔགས་པས་རང་དོན་མིན་པར་གཞན་ཕན་
གྱི་ཆེད་དུ་ཐབས་ལ་མཁས་པའི་སྒོ་ནས་བྱས་ན་འཇིག་རྟེན་གྱི་སྨད་པའི་གནས་སུ་མི་
འགྱུར་ལ་དོན་ཆེན་པོར་འགྱུར་རོ། །སྲོག་གཅོད་པ་སོགས་རྫོགས་རིམ་ངེས་དོན་ལ་
136



དུས་འཁོར་དབང་ལེའི་འགྲེལ་པ།
སྦྱར་ན། སྲོག་གཅོད་པ་ནི་གཙུག་ཏོར་དུ་རླུང་འགག་པར་བྱེད་པ་ཡིན་ལ་དེས་ཁུ་བ་
སྟེང་དུ་འགྲོ་ཞིང་བརྟན་པར་འགྱུར་རོ། །བདེན་མིན་ནི་མཐའ་གང་དུའང་བདེན་པར་
མི་སྨྲ་བའི་ཚིག་སེམས་ཅན་ཀུན་གྱི་སྐད་ཀྱིས་སྟོན་པ་ལོངས་སྐུ་བསྒྲུབ་པ་དང་། སྙིང་
གར་གནས་པ་གཞོམ་མེད་སྟོང་པའི་སྒྲ་སྒྲུབ་པའོ། །གཞན་གྱི་ནོར་ནི་གཞན་རྡོ་རྗེ་
སེམས་དཔའི་ནོར་བདེ་བ་ཆེན་པོ་སྟེར་བའི་ཁུ་བ། དེ་འཕྲོག་པ་མགྲིན་པ་ས་བརྒྱད་པ་
ཐོབ་པའི་གནས་སུ་བཅིང་བའོ། །གཞན་གྱི་བུད་མེད་སྟོང་གཟུགས་ཕྱག་རྒྱ་ཆེན་མོ་
གང་ཞིག་མི་འགྱུར་བའི་བདེ་བ་འདྲེན་པ་དེ་ཉིད་རང་གིར་བྱས་ནས་དཔྲལ་བ་ས་བཅུ་
པའི་གནས་སུ་སྲོག་བཀག་པས་ཁུ་བ་སྟེང་དུ་འགྲོ་བའོ། །ཆང་ལྷན་སྐྱེས་དགའ་བ།
སྒྲོན་མ་ལྔ་ནི་ནང་དུ་དབང་པོ་ལྔ། ནང་དུ་རང་གི་ལུས་ཀྱི་བདུད་རྩི་ལྔ། ཡུལ་དབང་
ཡུལ་རྣམས་ཏེ། དེ་རྣམས་བསྟེན་ཚུལ་ལྟེ་བའི་པདྨར་སྲོག་བཀག་པས་དབང་ཡུལ་
འབྲེལ་པའི་རྣམ་རྟོག་འགོག་སྟེ་ལྷན་སྐྱེས་དགའ་བ་ལ་གནས་ཤིང་ནང་གི་བདུད་རྩི་
ལྔའི་དངས་མ་འཛག་མེད་དུ་བཅིང་བའམ་བ
་བསྟེན་པའོ། །མཁའི་པདྨར་མི་སྨད་པ་ནི་
བྱང་སེམས་འཕོ་བ་མེད་པ་འཛག་མེད་ཀྱི་ཚུལ་ཁྲིམས་ཐོབ་པས། ཕྱི་རོལ་དུ་ཡུམ་གྱི་
པདྨ་ཁུ་བ་འཛག་པས་སྨད་པ་མེད་པའོ། །དེ་ལྟར་འདི་དག་ལ་ཕྱི་ལྟར་ན་ཐབས་ཤེས་
ཀྱི་དགོངས་སྤྱོད་ཁྱད་པར་ཅན་གྱིས་ཟིན་པའི་སྒོ་ནས་སྤྱོད་ཚུལ་དང་། ནང་དུ་སྦས་དོན་
གྱི་ཚུལ་གཉིས་ཀྱིས་རྟོགས་པར་བྱའོ། །མདོར་ན་རང་དོན་ལ་ཆགས་པའི་སེམས་ཀྱིས་
སྲོག་གཅོད་དང་རྐུ་བ་སོགས་ནི་རྣམ་པ་ཀུན་དུ་མི་དགེ་བའི་ལས་ཡིན་ལ། རང་དོན་ལ་
མ་ཆགས་པར་གཞན་དོན་དུ་སྦྱོར་བ་དང་སྒྲོལ་བ་སོགས་ཀྱི་ལས་ཀྱིས་གདུལ་བྱ་
གདུལ་དཀའ་བའི་དོན་རླབས་པོ་ཆེ་བྱེད་པ་ནི་གསང་སྔགས་ཀྱི་དགོངས་སྤྱོད་ཁྱད་
པར་ཅན་ཡིན་པས་དེ་ཉིད་ལ་གུས་པར་བྱས་ནས། སེམས་ཅན་ཀུན་གྱི་དོན་གྱི་སླད་དུ་
ནོར་དང་བཅས་པའི་རང་གི་ལུས་འདི་ཕངས་པ་མེད་པར་སྦྱིན་པར་བྱ་སྟེ། ཁྱོད་ཀྱིས་
137



ལ་
མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
ལུས་མི་གཏོང་བར་བསྲུང་བར་མི་བྱའོ། །རིགས་ཀྱི་བུ་ཀྱེ་དེ་ལྟར་རང་གཅེས་འཛིན་
དོར་ནས་གཞན་དོན་འབའ་ཞིག་པའི་བློ་དང་ཐབས་མཁས་དང་ཆོས་ཉིད་རྟོགས་པའི་
ལམ་གྱིས་བསོད་ནམས་དང་ཚུལ་ཁྲིམས་དང་ཡེ་ཤེས་ཀྱི་ཚོགས་གསུམ་རྫོགས་པ་
ལས། ཁྱོད་སངས་རྒྱས་ཉིད་དུ་འགྱུར་པ་ཡིན་ལ། དེ་ལས་གཞན་དུ་ལམ་གཞན་
འབད་ཀྱང་མཐའ་ཡས་པའི་བསྐལ་པས་སངས་རྒྱས་འཐོབ་པ་མིན་པར་རྒྱལ་བས་
གསུངས་སོ། །ཞེས་སྔགས་ཀྱི་དགོངས་སྤྱོད་ཁྱད་པར་ཅན་གྱི་དག་པའི་ཆོས་བསྟན་
པའོ། །དེ་ལྟར་དཀྱིལ་འཁོར་དུ་དབང་བདུན་གྱི་ཆོ་ག་བྱས་ཏེ་སློབ་མ་ལ་སངས་རྒྱས་
ཀྱི་བྱིན་གྱིས་བརླབས་པར་བསམ་པར་བྱས་ནས། སློབ་དཔོན་གྱིས་དབང་ཐོབ་སྔ་ཕྱིའི་
རྒན་གཞོན་ཤེས་པའི་དོན་དུ་དབང་ཐོབ་པའི་དུས་བསྒྲིག་པ་ནི། རང་བྱུང་ལ་སོགས་
པའི་བྱེ་བྲག་ལ་ཆེ་གེ་མོ་འདི་ཞེས་བྱ་བ། རིག་ལྡན་གྱི་རྒྱལ་པོ་སུ་ཞིག་ཁྲི་ལ་བཞུགས་
ནས་ཆོས་སྟོན་པ་དང་། ཟླ་བ་ཉ་དང་གཟའ་ཚེས་སྐར་སྦྱོར་བྱེད་པ་འདི་དང་འདི་ལ།
རྡོ་རྗེ་སློབ་དཔོན་ཆེ་གེ་མོ་བདག་གིས། སློབ་མ་ཆེ་གེ་མོ་རྣམས་མཆོག་གི་དང་པོའི་
སངས་རྒྱས་ཀྱི་དཀྱིལ་འཁོར་དུའམ། ཆོས་དབྱིངས་གསུང་གི་དབང་ཕྱུག་གི་དཀྱིལ་
འཁོར་དུ། འོག་མིན་པའི་མཐར་ཐུག་པའི་འཇིག་རྟེན་གྱི་དངོས་གྲུབ་བསྒྲུབ་པ་དང་།
སེམས་ཅན་ཐམས་ཅད་ཀྱི་འདྲེན་པ་ཉིད་དུ་འགྱུར་བའི་བསོད་ནམས་དང་ཡེ་ཤེས་ཀྱི་
འབྲས་བུ་ཐོབ་པའི་སླད་དུ་དབང་བདུན་གྱིས་དབང་བསྐུར་ཏེ། བདག་གིས་ལུང་
བསྟན་ཞིང་རྗེས་སུ་གནང་བ་ཡིན་ནོ་ཞེས་རབ་ཏུ་བསྒྲག་པར་བྱའོ། །དབང་བདུན་པོ་
ལ་ཅིའི་ཕྱིར་བྱིས་པ་འཇུག་པའི་དབང་ཞེས་བྱ་ན། བྱིས་པ་སྐྱེས་པ་ནམས་ཆུས་བཀྲུ་པ་
དང་། དེ་ནས་གཙུག་ཕུད་བཞག་པ་དང་། རྣ་བ་འབུག་པ་དང་།བྱིས་པ་དགོད་ཅིང་སྨྲ་
པ་བྱེད་པ་དང་། ཡུལ་ལྔ་ལ་ལོངས་སྤྱོད་པ་དང་། མིང་བཏགས་པ་དང་། ཕས་ཀློག་
སོགས་བསླབ་པ་དང་། ཆུ་དང་ཅོད་པན་དར་དཔྱངས། རྡོར་དྲིལ་བརྟུལ་ཞུགས་མིང་
138



དུས་འཁོར་དབང་ལེའི་འགྲེལ་པ།
དང་རྗེས་གནང་རྣམས་རིམ་པར་སྦྱར་བ་དེ་ལྟ་བུའི་ཕྱིར་ནའོ། །གལ་ཏེ་འདུས་པ་
སོགས་རྒྱུད་གཞན་རྣམས་སུ་མི་བསྐྱོད་པ་ཆུའི་དབང་དང་རིན་འབྱུང་ཅོད་པན་གྱི་
དབང་སོགས་བྱིས་པའི་སྐྱེ་བོ་གཞུག་པའི་རིག་པའི་དབང་ལྔ་གསུངས་པ་དང་། འདིར་
ཁམས་ལྔ་དག་པའི་ཆུ་དབང་དང་། རིགས་ལྔའི་ཅོད་པན་གྱི་དབང་སོགས་སུ་ཐ་དད་
ཕྱེ་སྟེ་བསྟན་པ་མི་འགལ་ལམ་སྙམ་དུ་བྱིས་པའི་སྐྱེ་བོ་རྣམས་སེམས་ན་མི་འགལ་ཏེ།
ཆོ་གའི་ཚུལ་མི་འདྲ་ཡང་དོན་འདྲ་སྟེ། རྒྱུད་གཞན་ལས་རིན་འབྱུང་གི་ངོ་བོ་ཅོད་པན་
གྱི་དབང་བསྐུར་བ་དེའང་རིགས་ལྔའི་ཅོད་པན་བཅིང་པ་ཡིན་ཏེ། རྒྱུད་ཐམས་ཅད་
ལས་མེ་ཏོག་གང་ལ་ཕོག་པའི་རིགས་ཀྱི་ལྷ་དེ་གཙོ་བོར་བྱས་པའི་རིགས་ཀྱི་དབུ་
བརྒྱན་པ་ཡིན་གྱི་རིན་འབྱུང་འབའ་ཤིག་གིས་མ་ཡིན་ཏེ། རིན་འབྱུང་འབའ་ཤིག་ལ་
མེ་ཏོག་ཕོག་པར་མ་ངེས་སོ། །དེ་ལྟར་རིན་འབྱུང་གི་དབང་ཡིན་པས་རིན་འབྱུང་
འབའ་ཤིག་གི་དབུ་རྒྱན་པར་སེམས་ན་སྔ་མ་མེ་ཏོག་གང་ལ་ཕོག་པའི་ལྷ་རིགས་
བདག་ཏུ་འབོགས་པ་དང་། ཕྱི་མ་རིན་འབྱུང་འབའ་ཤིག་ལ་བྱེད་པ་འགལ་བར་འགྱུར་
བས་རིན་འབྱུང་གི་ངོ་བོའི་དབུ་རྒྱན་གྱི་དབང་བསྐུར་བ་ཡང་རིགས་ལྔའི་དབུ་རྒྱན་གྱི་
དབང་བསྐུར་བ་ཡིན་ཏེ། ཡེ་ཤེས་ལྔ་བདག་ཅོད་པན་ཅན། །ཞེས་གསུངས་པ་བཞིན་
ནོ། །དེ་བཞིན་དུ་གསང་འདུས་དང་ཀྱེ་རྡོར་སོགས་ཀྱི་རྒྱུད་བསྡུས་པ་ད་ལྟ་བཞུགས་པ་
རྣམས་ལས་ཀྱང་འདིར་བཤད་པ་ལྟར་ཆུ་དབང་གིས་ཁམས་ལྔ་དག་པ་སོགས་སོ་སོར་
སྦྱར་བ་མེད་དེ་འདི་གཉིས་མི་འདྲ་བར་སྣང་ཡང་དོན་ལ་འགལ་བ་མེད་དེ་རྒྱུད་གཞན་
དུ་ཆོ་ག་བསྡུས་པའི་སྒོ་ནས་རིགས་ལྔའི་དབང་གིས་ཕུང་པོ་ལྔ་སྦྱོང་བ་དང་། འདིར་ཆོ་
ག་རྒྱས་པའི་སྒོ་ནས་ཁམས་དང་ཕུང་པོ་དབང་ཡུལ་སོགས་སོ་སོར་སྦྱང་བའི་དག་པ་
ཉིད་ཀྱི་དབང་བསྐུར་བའི་ཆོ་གའི་ཚུལ་གཞན་སྟོབས་དང་ལྡན་པའི་ཕྱིར་ལུགས་གཞན་
གྱིས་འདི་སུན་འབྱིན་མི་ནུས་ལ། འདི་ལས་གཞན་རྒྱུད་སྡེའི་དབང་ཆོག་གཞན་སྟོབས་
139



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
དང་མི་ལྡན་པ་ཡང་མ་ཡིན་ཏེ། ཆོ་གའི་ཚུལ་རྣམ་པ་མི་འདྲ་ཡང་དོན་འགལ་མེད་ཡིན་
པའི་ཕྱིར་རོ། །དེས་ན་གདུལ་བྱའི་མོས་པ་སོགས་དགོས་པ་གཞན་དག་གཞན་གྱི་སྒོ་
ནས་རྒྱུད་རྣམས་སུ་དབང་དང་སྒྲུབ་ཐབས་སོགས་ཀྱི་ཆོ་ག་རྣམ་པ་མི་འདྲ་བ་དུ་མ་ཡོད་
ཀྱང་དོན་ལ་འགལ་མེད་དུ་ཤེས་པར་བྱ་དགོས་ཀྱི། ལུགས་གཅིག་ལ་བསྟེན་ནས་དེ་
དང་མི་འདྲ་བ་གཞན་ཆོ་ག་ཡང་དག་མ་ཡིན་པར་འཛིན་པ་ནི་གསང་སྔགས་ཀྱི་རྒྱུད་སྡེ་
མཐའ་ཡས་པ་ནམ་མཁའ་ལྟ་བུའི་དོན་ལ་ཁབ་མིག་ལྟ་བུར་བློ་ཉི་ཙེ་བ་གྱུར་པ་ཡིན་
པས་དེས་ཅིར་ཡང་མི་ཕྱིན་ཏོ། །དེ་ནས་དབང་གི་རྣམ་པར་དག་པ་གསུངས་པ། ཆུ་ཡི་
དབང་ནི་རླུང་ལ་སོགས་པའི་ཁམས་ལྔ་སྒྲོལ་མ་ལ་སོགས་པའི་ལྷ་མོ་ལྔར་དག་པར་
བྱེད་པའོ། །ཅོད་པན་གྱི་དབང་ཞེས་པ་རྣམ་པར་ཤེས་པ་ལ་སོགས་པའི་ཕུང་པོ་ལྔ་
རྒྱལ་བ་རིགས་ལྔར་དག་པར་བྱེད་པའོ། །དཔའ་བོའི་དར་དཔྱངས་ཀྱི་དབང་ནི་རླུང་
བཅུ་པོ་ཕར་ཕྱིན་བཅུ་རྫོགས་པའི་ངོ་བོ་ནུས་མ་བཅུ་པོ་རྣམས་སུ་དག་པར་བྱེད་པའོ།
།རྡོ་རྗེ་དང་དྲིལ་བུ་ཡི་དབང་ནི་ལ་ལཱ་ན་དང་རས་ན་རྣམ་པར་དག་པ་སྟེ། ཤེས་རབ་ཉི་
མ་དང་ཐབས་ཟླ་བ་སྒྲིབ་པ་མེད་པ་དག་ཏུ་བྱེད་པ་དང་། བརྟུལ་ཞུགས་ཀྱི་དབང་དུག་
ཀྱང་མིག་སོགས་དབང་པོ་དང་། གཟུགས་སོགས་ཡུལ་རྣམ་པར་དག་པ་རྣམས་ཏེ།
ལྷའི་མིག་སོགས་ལ་འཇུག་པའོ། །མིང་གི་དབང་ནི་བྱམས་སོགས་ཚངས་པའི་གནས་
པ་བཞིའི་གནས་ལ་སྦྱོར་བས་དུས་ཐམས་ཅད་དུ་འདོད་ཆགས་དང་ཞེ་སྡང་སོགས་རྣམ་
པར་དག་ཅིང་སྒྲིབ་པ་མེད་པ་ལ་སྦྱོར་བའོ། །རྗེས་གནང་གི་དབང་ནི་རྫོགས་པའི་བྱང་
ཆུབ་ཀྱི་དཔལ་མོ་ཆོས་ཀྱི་འཁོར་ལོ་བསྐོར་ཞིང་སེམས་ཅན་རྣམས་ལ་ཆོས་སྟོན་པ་
ཡིན་པས། དཔའ་མོའམ་ཤེས་རབ་ཀྱི་ཕ་རོལ་ཏུ་ཕྱིན་མ་སྟེ་སྒྲ་དབྱངས་ངག་གི་རང་
བཞིན་གྱི་དཔལ་མོ་ཞེས་མངོན་པར་བརྗོད་པའོ། །ཆོས་བསྟན་པ་དེའི་བྱེད་ལས་ནི།
གནས་སྐབས་སུ་གཞན་ལ་ཕན་པར་བྱེད་པས་སྲིད་པའི་འཇིགས་པ་འཇོམས་པ་དང་།
140



དུས་འཁོར་དབང་ལེའི་འགྲེལ་པ།
ར་
མཐར་ཐུག་འཕོ་མེད་ཀྱི་བདེ་བ་རྗེས་སུ་རིག་པར་བྱེད་པ་སྟོང་པ་ཉིད་སྟོན་པས། དེ་
ཁོ་ན་ཉིད་དུས་ཀྱི་འཁོར་ལོ་ཡེ་ཤེས་ཀྱི་སྐུ་རྗེས་སུ་རིག་པ་སྟེ། དེ་ལྟར་སྡིག་པའི་དྲི་
མ་འཕྲོག་པའི་དབང་བསྐུར་བདུན་པོ་འདི་དག་རྡོ་རྗེ་སློབ་དཔོན་གྱི་དབང་གི་སྣོད་
དུ་རུང་བའི་སློབ་མ་རྣམས་ལ་དཀྱིལ་འཁོར་དུ་ནི་ཡང་དག་པར་རབ་ཏུ་སྦྱིན་པ
བྱའོ་ཞེས་པ་དེ་བཞིན་གཤེགས་པའི་ངེས་པའོ། །དབང་བསྐུར་བའི་འབྲས་བུ་
གསུངས་པ། འདིར་དབང་བདུན་པོ་དག་གིས་དཀྱིལ་འཁོར་ཆེན་པོར་མངོན་པར་
དབང་བསྐུར་བར་བྱས་པར་གྱུར་ན་བསོད་ནམས་དགེ་བའི་རྣམ་སྨིན་གྱི་དབང་གིས་
རྣལ་འབྱོར་གྱི་ས་བདུན་གྱི་ནི་དབང་ཕྱུག་ཏུ་ཉིད་དུ་འགྱུར་ཏེ། དབང་ཐོབ་ནས་མི་
དགེ་བཅུ་དང་བྲལ་ཏེ་ཤི་བར་གྱུར་ན་ས་བདུན་གྱི་བར་དུ་རིམ་པར་འགྱུར་རོ། །གལ་
ཏེ་དབང་དོན་དཀྱིལ་འཁོར་གྱི་འཁོར་ལོ་རིམ་གཉིས་ལམ་གྱིས་མངོན་སུམ་བྱས་ན།
དེའི་ཚེ་ལུས་འདི་ཉིད་ཀྱིས་ས་བདུན་གྱི་དབང་ཕྱུག་ཉིད་དུ་འགྱུར་རོ། །དབང་གོང་མ་
ལས་བུམ་པ་དང་གསང་བས་མངོན་པར་དབང་བསྐུར་བ་ཐོབ་ན་ཚུལ་ཁྲིམས་ཀྱི་
དབང་གིས་སླར་ཡང་ཕྱིར་མི་ལྡོག་པ་ས་བརྒྱད་པ་མི་གཡོ་བ་དང་སོགས་ཀྱི་སྒྲས་ས་
དགུ་པ་ལེགས་པའི་བློ་གྲོས་སུ་ངེས་པར་རབ་ཏུ་འཇུག་པར་འགྱུར་རོ། །འདིར་མི་
གཡོ་བ་ནི་སྐྱེ་གནས་སུ་བསྲུབས་པ་ལས་བྱང་ཆུབ་ཀྱི་སེམས་མི་གཡོ་བ་འཛག་མེད་
ཀྱི་ཚུལ་ཁྲིམས་སོ། །ལེགས་པའི་བློ་གྲོས་ཞེས་པ་ནི་བདེ་བ་ཆེན་པོའི་སེམས་སོ།
དེའི་ཕྱིར་དབང་གི་འབྲས་བུ་བརྒྱུད་ནས་བྱང་ཆུབ་སེམས་དཔའི་ས་དངོས་དང༌།
གནས་སྐབས་སུ་ལམ་གྱི་ཁྱད་པར་ལ་གོ་བར་བྱའོ། །ཤེས་རབ་ཡེ་ཤེས་དག་གིས་
མངོན་པར་དབང་བསྐུར་ན་ཚུལ་ཁྲིམས་ཚོགས་ཀྱི་སྟོབས་ཀྱིས་སྲིད་པའི་འཇིགས་
པ་འཇོམས་པའི་འཇམ་དབྱངས་ཉིད་དུ་འགྱུར་ཞེས་པ། འཇམ་པའི་དབྱངས་དང་
མཚུངས་
ས་པར་ས་བཅུ་པ་ཆོས་ཀྱི་སྤྲིན་ལ་གནས་
ལ་གནས་པར་བྱེད་པའི་དོན་ཏེ། བདེ་བ་ཆེན་
11



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
པོའི་ཆར་གྱིས་རང་གཞན་གྱི་དོན་བྱེད་པས་ཆོས་
་པས་ཆོས་ཀྱི་སྤྲིན་ཞེས་བརྗོད་དོ། །དེ་ལྟར་
བསོད་ནམས་དང་ཚུལ་ཁྲིམས་ཀྱི་ཚོགས་སྔོན་དུ་འགྲོ་བ་ལས་ཡེ་ཤེས་ཀྱི་ཚོགས་
འབྱུང་ལ། ཡེ་ཤེས་ཀྱིས་རང་བཞིན་དོན་དམ་པའི་དབང་བཞི་པ་ཐོབ་པ་ནི་ས་བཅུ་
གཉིས་པ་ལ་རྣལ་འབྱོར་རྣམས་སངས་རྒྱས་པ་ཉིད་དོ་ཞེས་དེ་བཞིན་གཤེགས་པའི་
ངེས་པའོ། །དེ་ལྟར་དབང་ཐོབ་ནས་དམ་ཚིག་དང་སྡོམ་པ་ཚུལ་བཞིན་བསྲུང་དགོས་
ཏེ། གལ་ཏེ་དབང་བདུན་ཐོབ་པའི་རྗེས་སུ་གཡོ་དང་སྒྱུའི་མཚོན་པས་ཉོན་མོངས་
པའི་སེམས་ཀྱིས་མི་དགེ་བཅུ་ལ་ཞུགས་པའི་དབང་གིས་འཆད་འགྱུར་རྩ་བའི་ལྟུང་
བ་བྱུང་བར་གྱུར་ན། དམྱལ་བར་འགྲོ་སྟེ་དེའི་ཕྱིར་དམ་ཚིག་ཉམས་པ་འདི་དག་
སྡུག་བསྔལ་ལོ་ཞེས། དབང་ཐོབ་ནས་དམ་ཚིག་མ་བསྲུང་ན་རང་གིས་རང་ལ་ཆེད་
དུ་སྡུག་བསྔལ་སྦྱར་བ་ལྟར་ཕྱིན་ཅི་ལོག་ཏུ་འབྲུ གྱུར་རོ་ཞེས་སོ། །དེའི་ཕྱིར་ཅི་ནས་ཀྱང་
དྲན་ཤེས་དམ་བཅའ་དྲག་པོས་ལྟུང་བས་མ་གོས་པ་ལ་འབད་ཅིང་། ཅི་སྟེ་བྱུང་ན་
མྱུར་དུ་སོར་ཆུད་པར་བྱ་དགོས་ཀྱི་བཏང་སྙོམས་བྱ་མི་རུང་བས་ལྟུང་བའི་ཉེས་པ་
རྣམ་པར་དག་པའི་ཐབས་ལ་འབད་དགོས་སོ། །ཐབས་གང་ཞེ་ན། ཚུལ་འདིས་རྩ་
བའི་ལྟུང་བ་བྱུང་བ་རྣམ་པར་དག་པར་འགྱུར་ཏེ། གང་ཞེ་ན་གླང་པོ་ཆེ་ཆུ་ལ་ཁྲུས་
བྱས་ནས་སླར་ཡང་འདམ་དུ་འཇུག་པ་ལྟ་བུ་ཕྱིས་སྡོམ་སེམས་མེད་པས་མི་ཕན་པས།
ཕྱིས་དེ་ལྟ་བུ་མི་བྱེད་པའི་སྡོམ་སེམས་བརྟན་པོའི་ཡོན་ཏན་དང་ལྡན་པ་ཡི་སློབ་མ་
དེས་དབང་བདུན་ལེགས་པར་ནོད་པའི་དམ་ཚིག་ལ་གནས་པ་དག་གི་སྒོ་ནས་ལྷ་ཡི་
སྔགས་བཟླས་པ་སྟོང་ཕྲག་སུམ་ཅུ་རྩ་དྲུག་བྱས་པ་དག་གིས་དག་པར་འགྱུར་བའོ། །
དབང་གོང་མའི་བུམ་པ་དང་གསང་བ་དག་གི་དབང་ཐོབ་པ་ལ་ནི་གལ་ཏེ་རྩ་བའི་
ལྟུང་བ་བྱུང་ན་བསོད་ནམས་དང་ཚུལ་ཁྲིམས་ཀྱི་ཚོགས་ཀྱི་བརྟུལ་ཞུགས་ངེས་པའི་
དབང་གིས་དག་པར་འགྱུར་བས་ན་དེ་ཉིད་ལ་སློབ་དཔོན་གྱིས་ཏུང་བ་དག་བྱེད་
142



དུས་འཁོར་དབང་ལེའི་འགྲེལ་པ།
བརྟུལ་ཞུགས་ཀྱི་ངེས་པས་ཆད་པ་སྦྱིན་པར་བྱ་སྟེ། དེས་ཀྱང་དེ་བཞིན་དུ་བསྒྲུབ་པར་
བྱའོ། །གོང་མ་ཤེས་རབ་ཡེ་ཤེས་ཀྱི་དབང་ཐོབ་ལ་ནི་གང་གི་ཚེ་ཁུ་བ་འཕོས་པ་
སོགས་རྩ་བའི་ལྟུང་བ་བྱུང་ན། དེ་ནི་ཆད་པ་སྦྱིན་པ་སོགས་བཞན་གྱིས་དག་པ་མེད་
དེ། རང་གིས་སངས་རྒྱས་དང་བྱང་སེམས་རྣམས་ཀྱི་མདུན་དུ་སྡིག་པ་བཤགས་པ་ལ་
སོགས་པ་བསོད་ནམས་དང་འཕོ་མེད་ཀྱི་ཚུལ་ཁྲིམས་སྟོབས་བསྐྱེད་པས་དག་པར་བྱ་
བ་ཡིན་ཏེ། དེའི་རྒྱུ་མཚན་འཇིག་རྟེན་ན། བྱིས་པ་ཆུང་ངུ་ཤེད་མ་ཕྱེ་བ་དག་གིས་ཉེས་
པ་བྱས་པ་དེ་ཉེས་པ་ཆུང་ལ། ཆེར་སྐྱེས་ནས་ཤེས་པ་རྫོགས་ཚེ་ཉེས་པ་བྱས་པ་ཉེས་
ཆེ་བ་ལྟར། དབང་བདུན་ཐོབ་པ་བྱིས་པ་ལྟ་བུ་དང་། གོང་མ་བུམ་གསང་ཐོབ་པ་དར་
མ་ལྟ་བུ་ཡིན་པས་དེ་དག་གཞན་གྱིས་ཆོས་པ་དང༌། ཤེས་རབ་ཡེ་ཤེས་ཐོབ་པ་རྒན་
པོར་གྱུར་པས་རང་གི་བློས་བཅོས་དགོས་པ་ཡིན་ཞེས་བླ་མ་སྔ་མ་དག་གསུངས། དེ
ལྟར་དབང་བདུན་ནམ་བུམ་གསང་གི་དབང་ལ་གནས་པ་གང་ལ་རྩ་བའི་ལྟུང་བ་བྱུང་
བ་ན་གང་ཞིག་དག་པའི་སླད་དུ། ཕྱིས་ཀྱི་སྡོམ་སེམས་བརྟན་པོས་སླར་ཡང་རྡོ་རྗེ་
སློབ་དཔོན་གྱིས་དཀྱིལ་འཁོར་ཆེན་པོ་བྲིས་ནས་འདིར་ནི་འཇུག་ཅིང་དབང་བླང་བར་
བྱ་སྟེ། སློབ་དཔོན་གྱིས་སློབ་མ་དེ་ལ་ལྟུང་བ་དག་པའི་བཀའ་ཡིས་རྗེས་སུ་གནང་བ་
ཐོབ་ནས་དེའི་རྒྱུད་སྔགས་སྡོམ་དང་ལྡན་ཞིང་ལྟུང་བ་དག་པར་གྱུར་མོད་ཀྱི། སླར་
ཡང་གསང་སྔགས་འཛིན་པའི་རིགས་ཀྱི་ཚོགས་ཀྱི་འདུས་པར་འགྲོ་བ་ན། སྔར་
རིགས་ཀྱི་ཐུ་བོའི་མིང་ནི་ཆུང་བ་ཉིད་དུ་འགྱུར་ཏེ།། གྲལ་དམའ་བར་འགྱུར་ཞིང་སྔར་
རང་ལས་དམན་པ་ལའང་བསྙེན་བཀུར་བྱ་དགོས་སོ། །དེ་ནས་དབང་ཐོབ་པ་གང་གི་
སྤྱད་ན་རྩ་བའི་ལྟུང་པ་འགྱུར་བ་བཅུ་བཞི་གསུངས་པ། དཔལ་ལྡན་བླ་མའི་ཐུགས་
དཀྲུགས་པ་ལས་བུ་རྣམས་ཀྱི་ནི་རྩ་བའི་ལྟུང་བ་རི་བོང་འཛིན་པར་ཏེ་གཅིག་པའམ་
དང་པོ་ཉིད་དུ་འགྱུར་རོ། །འདི་དཔལ་ལྡན་བླ་མ་ཞེས་པ་ནི་རང་གི་དོན་ལས་གཙོ་ཆེར་
143



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
ཐུགས་འཁྲུགས་པ་མ་ཡིན་པར་གཞན་གྱི་དོན་ལ་ཐུགས་འཁྲུགས་པའམ་མི་མཉེས་
པར་གྱུར་པ་དམ་པའི་ཆོས་ཆེད་ཆེར་བྱེད་པའི་བླ་མ་དམ་པ་ཡིན་གྱི། གཞན་དོན་ལས་
མི་འཁྲུགས་ཤིང་རང་དོན་ལས་འཁྲུགས་པ་ནི་བླ་མ་དམ་པ་མ་ཡིན་མོད། འདིར་སློབ་
མ་མི་དགེ་བ་བཅུ་ལ་ཞུགས་པས་དཔལ་ལྡན་བླ་མ་མི་མཉེས་ཤིང་ཐུགས་དཀྲུགས་
པར་བྱས་པའོ། །རང་དོན་ལ་ཞུགས་པའི་བླ་མ་ནི་སློབ་མ་མི་དགེ་བ་བཅུ་ལ་ཞུགས་
པ་ལས་གཙོ་བོར་ཁྲོ་བ་མ་ཡིན་ནའང་དབང་ཐོབ་ཕན་ཆད་བླ་མ་མི་མཉེས་པ་ཐུགས་
གཏིང་འགལ་ནམ་ཡང་སྤང་བར་བྱའོ། །རྩ་ལྟུང་འདི་དག་ལ་ལྟུང་བ་དང་ལྟུང་མིན་ལ་
སོགས་པའི་རྣམ་གྲངས་ངེས་པར་འབྱེད་པ་སྔགས་པ་རྣམས་ལ་སྲོག་ལྟར་གཅེས་པ་
ཡིན་པས་ཞིབ་པར་སློབ་དཔོན་དུ་རི་ཀའི་དབང་རབ་བྱེད་ཀྱི་འགྲེལ་པ་སོགས་གཞན་
ལས་ཤེས་པར་བྱ་ལ། འདིར་འགྲེལ་པ་ལས་ཇི་སྐད་གསུངས་པ་ལྟར་མདོར་བསྡུས་ཏེ་
འཆད་པར་བྱའོ། །བླ་མ་དེ་ཡི་བཀའ་ལ་འགོངས་ཏེ་ལྐོག་ཏུ་མི་དགེ་བ་བཅུ་ལ་ཞུགས་
པས། རྩ་ལྟུང་སྔ་མ་ལས་གཞན་དུ་གཉིས་པར་འགྱུར་ཏེ། ངེས་པར་དེ་བཞིན་རྡོ་རྗེའི་
སྤུན་རྒན་པའམ་གཞོན་ནུ་སྔགས་ཀྱི་བསླབ་ལྡན་ལ་གཏིང་ནས་ཁྲོས་པས་སྤུན་གྱི་
སེམས་བཏང་བར་གྱུར་པ་ལས་གསུམ་པའོ། །སེམས་ཅན་གཅིག་ལའང་བྱམས་པ་ཡི་
སེམས་ཡོངས་སུ་བཏང་བས་རྩ་ལྟུང་བཞི་པར་འགྱུར་ཏེ། སྐད་ཅིག་ཙམ་བྱམས་པ་
བཏང་ཡང་དེ་ནས་སེམས་དེ་ལྡོག་པར་འགྱུར་བ་ཆུ་ལ་དབྱུག་པས་རི་མོ་བྲིས་པ་ལྟ་བུ་
དང་། འབྲིང་པོ་བྱེ་མ་ལ་རི་མོར་བྲིས་པ་རླུང་གིས་བསུབ་པ་ལྟ་བུ་ཡུན་ཅིག་གནས་པ་
དང༌། ཆེན་པོ་ས་གས་པ་ཡུན་རིང་པོར་དབྱར་གྱི་ས་ཁད་མཉམ་པ་ལྟ་བུ་དང་། བྱམས་
པ་གཏན་ནས་སྤངས་པའི་སེམས་ཆེན་པོ་རྡོ་ཆག་པ་སླར་མི་འབྱོར་བ་ལྟ་བུ་སྟེ་དཔེར་ན་
འབྲས་བུ་སྨིན་པ་ཤིང་ལ་མི་གནས་པ་ལྟར་གྱུར་པས་རྩ་ལྟུང་འབྱུང་ངོ༌། །བྱང་ཆུབ་ཀྱི་
སེམས་ནི་འདིར་བདེ་བའི་རྟེན་དུ་གྱུར་པའི་ཀུནྡ་ལྟ་བུའི་བྱང་སེམས་ཏེ། དེ་ཉམས་ན་
བས་
14



དུས་འཁོར་དབང་ལེའི་འགྲེལ་པ།
བདེ་བ་འཕོ་མེད་མི་འབྱུང་བས་ཅི་ནས་གཅེས་སྤྲས་ཀྱིས་འཛག་མེད་བསྒྲུབ་དགོས་པ་
ལ་ཅི་ཡང་མི་སེམས་པར། དེ་ཁོ་ན་ཉིད་དང་རྗེས་སུ་མཐུན་པའི་ལམ་མེད་པར་དབང་
པོ་གཉིས་སྦྱོར་གྱི་བདེ་བས་སངས་རྒྱས་ཐོབ་པར་འདོད་ནས་ཁུ་བ་རབ་ཏུ་ཉམས་པ་
དག་ཏུ་བྱེད་པ་ལས་ཀྱང་རྩ་ལྟུང་མདའ་རུ་སྟེ་ལྔ་པར་འགྱུར་རོ། །རྩ་ལྟུང་དྲུག་པ་ནི་
གྲུབ་པའི་མཐའ་ཡང་དག་པ་ཤེས་རབ་ཀྱི་ཕ་རོལ་ཏུ་ཕྱིན་པ་དང་། སྔགས་ཀྱི་དེ་ཁོ་ན་
ཉིད་ཀྱི་གྲུབ་མཐའ་ལ་མི་དགའ་ཞིང་སུན་འབྱིན་པའམ་སྤྱོད་པ་ནི་དེ་ཁོ་ན་ཉིད་ཀྱི་
ཆོས་སྤང་བའི་ཕྱིར་གྲུབ་པའི་མཐའ་སྨོད་པའི་རྩ་ལྟུང་ངོ་། །རྩ་བའི་ལྟུང་བ་རི་པོ་སྟེ་
བདུན་པ་དག་ཀྱང་འདི་ལྟར་བློ་མ་སྨིན་པའི་མི་གང་དག་ཉན་ཐོས་ཀྱི་ལམ་ལ་གནས་
པས་བློ་དམན་ལ་གསང་བར་བྱ་བ་སྔགས་ཀྱི་ལམ་ཟབ་མོའི་ལྟ་བ་དང་སྤྱོད་པ་གང་
ཞིག་བདེ་བ་ཆེན་པོ་ལ་འཇུག་ཅིང་ལམ་དུ་བྱེད་པ་བསྒྲག་ཅིང་བྱིན་པས་དེ་དག་གི་
བློར་མི་ཚུད་ཅིང་སྨོད་པ་དང་།སུན་འབྱིན་པས་ཉེས་པ་ཆེན་པོར་འགྱུར་བར་བྱས་པ་
ལས་སོ། །སྔགས་ལམ་པ་དག་གིས་ཕུང་པོ་རྒྱལ་བ་རྣམས་ཀྱི་རང་བཞིན་དུ་གོམས་
ཤིང་བདེ་བར་བྱ་དགོས་པ་ལས་བཟློག་ནས་བསྙུང་བར་གནས་པ་ལ་བཀོད་པ་དང་།
ལུས་གཅོད་པ་སོགས་ལམ་གཞན་གྱི་དག་ལ་དཀའ་ཐུབ་ལ་ཆེད་ཆེར་བྱེད་པ་གཙོ་བོར་
བཟུང་ནས་རང་གི་ཕུང་པོ་ཉོན་མོངས་པར་བྱས་པ་ལས་རྩ་བའི་ལྟུང་བ་ཀླུ་རུ་འགྱུར་
ཏེ་ཞེས་པ་བརྒྱད་པའོ། །སླར་ཡང་རྩ་ལྟུང་དགུ་པ་ནི་ཆོས་ཐམས་ཅད་རང་བཞིན་རྣམ་
པར་དག་པའི་ཆོས་སྟོང་པ་ཉིད་སྤྲོས་བྲལ་མཉམ་པ་ཆེན་པོའི་དོན་ལ་མ་དད་པར་གྱུར་
ནས་མི་མཉམ་ཞིང་མ་དག་པའི་ཕྱོགས་གཙོ་བོར་འཛིན་པ་གང་ཡིན་པའོ། །མཉམ་པ་
ཉིད་ཀྱི་དོན་ཟབ་མོར་སྐུར་པ་འདེབས་པ་ལ་སྔགས་ཀྱི་ལམ་དང་འབྲས་བུ་ཡང་དག་པ་
མི་སྲིད་དེ་རྣམ་པ་ཀུན་ཏུ་འགལ་བར་འགྱུར་རོ། །སྒྱུ་ཡི་བྱམས་པ་ཞེས་པ་ཁ་ནས་
བྱམས་པ་སྐད་དུ་སྨྲ་བས་སྙིང་ལ་བྱམས་པ་མེད་པ་ཁ་ཞེས་མི་མཐུན་པར་སེམས་ཅན་
15



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
འབྱེད་པ་དང་ནི། མིང་སོགས་བྲལ་བ་བདེ་བ་སྟེར་ལ་ཞེས་པ་མིང་དང་མཚན་མ་
ཐམས་ཅད་དང་བྲལ་བ་དེ་བཞིན་གཤེགས་པའི་རང་ལུགས་ཀྱི་དེ་ཁོ་ན་ཉིད་ཟག་མེད་
ཀྱི་བདེ་བ་སྟེར་བ་ལ་རྣམ་པར་རྟོག་པ་དག་གི་སྤྱོད་ཡུལ་དུ་བྱས་ནས་སྤྲོས་བྲལ་དེ་ཁོ་
ན་ཉིད་འདོར་བ་དང་གཉིས་ནི་རིམ་པ་བཞིན་སྔ་མ་རྩ་ལྟུང་ཕྱོགས་ཏེ་བཅུ་པ་དང་། ཕྱི་
མ་དྲུག་པོ་སྟེ་བཅུ་གཅིག་པའོ། །རྒྱུད་དག་པའི་སེམས་ཅན་རྣལ་འབྱོར་པ་དག་ལ་
ཕྲག་དོག་ཀྱིས་སྐྱོན་བརྗོད་པ་ལས་ཉི་མ་ཡང་རྩ་ལྟུང་བཅུ་གཉིས་པའོ། །ཚོགས་ཀྱི་
འཁོར་ལོ་སོགས་སུ་སྔགས་ཀྱི་དམ་ཚིག་གི་སྤྱོད་པ་དུས་སུ་བབ་པའམ་ཐོབ་པ་དག་
ཀྱང་དང་དུ་མི་ལེན་པར་གཏོང་བ་ལས་ཀྱང་རྩ་ལྟུང་གཞན་བཅུ་གསུམ་པའོ། །སྔགས་
ཀྱི་ལམ་གྱི་གྲོགས་མཆོག་ཏུ་གྱུར་པ་ལས་ཀྱི་ཕྱག་རྒྱ་ཡིན་བཞིན་དུ་དེ་ལ་ཅི་མི་སྙམ་དུ་
བུད་མེད་ཐམས་ཅད་ལ་སྨོད་ཅིང་བརྙས་པར་བྱེད་པ་ནི་སྔགས་ཀྱི་ལམ་དང་འགལ་
བས་ངེས་པར་རྩ་ལྟུང་མ་ནུར་འགྱུར་ཏེ་ཞེས་བཅུ་བཞི་པའོ། །དེ་ལྟར་རྡོ་རྗེའི་ཐེག་པ་
ནི་དཔལ་ལྡན་བླ་མས་དབང་དང་གདམས་ངག་གིས་སྨིན་ཅིང་གྲོལ་བར་བྱས་པའི་
ལམ་གྱིས་སེམས་ཅན་ཐམས་ཅད་ཀྱི་དོན་སངས་རྒྱས་ཀྱི་འབྲས་བུ་བདེ་མྱུར་དུ་འཐོབ་
པར་བྱེད་པ་དག་པ་དང་མཉམ་པ་དེ་ཁོ་ན་ཉིད་རྟོགས་པར་བྱེད་པའི་ཐབས་ཁྱད་པར་
ཅན་དང་ལྡན་པ་ཡིན་པ་ལ། རྩ་ལྟུང་འདི་དག་ནི་ལམ་གྱི་མི་མཐུན་ཕྱོགས་ཆེ་ཤོས་ཏེ་
གང་བྱུང་བས་ལམ་ལས་ཉམས་པར་བྱེད་པ་ཡིན་པས་དབང་ཐོབ་ཅིང་རྡོ་རྗེའི་ཐེག་
པར་གནས་པ་རྣམས་ལ་རྩ་ལྟུང་བཅུ་བཞི་འདི་དག་རྒྱུད་རྣམས་ལས་གསུངས་པའོ། །
ལྟུང་བ་སྦོམ་པོ་རྣམས་ནི་རྩ་ལྟུང་གི་ཆར་གཏོགས་པའི་སྦོམ་པོ་དང༌། རྩ་ལྟུང་སོ་སོའི་
ཡན་ལག་མ་ཚང་བའི་སྦོམ་པོ་དང་། སྦོམ་པོ་རང་གི་སྡེ་ཚན་གྱི་ལྟུང་བ་ལ་སོགས་པ་དུ་
མ་སྟེ་དེ་རྣམས་རྩ་ལྟུང་ལ་ལྟོས་ན་ཆད་པ་ཤིན་ཏུ་ཆུང་བར་འགྱུར་རོ། །ཞེས་གསུངས་
སོ། །མདོར་བསྡུས་གསུམ་པའི་རྗེས་ནས་འདིའི་བར་དུ་འགྲེལ་ཆེན་ལས་དཀྱིལ་
145



དུས་འཁོར་དབང་ལེའི་འགྲེལ་པ།
འཁོར་དུ་དབང་བསྐུར་བའི་མདོར་བསྡུས་ཆེན་པོ་བཞི་པས་བཤད་པར་མཛད་དོ། །
བདུན་པ་ཐམས་ཅད་རབ་ཏུ་གནས་པའི་ཏིང་ངེ་འཛིན་གྱི་ངོ་བོ་ཉིད་ཀྱི་གནས་པ་ནི།
ཀླུ་དང་བཞི་ཡི་ནོར་བུ་སོགས་ཚིགས་སུ་བཅད་པ་བརྒྱ་དང་བཞི་པ་ནས་བརྒྱ་དང་ཉེར་
དྲུག་པའི་བར་གྱིས་བསྟན་ཏེ། འདིར་སློབ་མ་
པ་རབ་ཏུ་གནས་པ་རྡོ་རྗེ་སློབ་དཔོན་བདག་
པོ་ཆེན་པོའི་དབང་གི་ཆོ་ག་དང་། སྐུ་གཟུགས་སོགས་རབ་ཏུ་གནས་པའི་ཆོ་ག་བསྟན་
ཏེ། སློབ་མ་གང་ཞིག་ཐོག་མར་དབང་བདུན་དང་འཇིག་རྟེན་ལས་འདས་པའི་དབང
གོང་མ་དང་བཅས་པ་རྫོགས་པར་ཐོབ་པས་རྒྱུད་དོན་མཐའ་དག་མཉན་པའི་སྣོད་རུང་
དུ་བྱས་ཏེ། ཐོས་བསམ་བསྒོམ་གསུམ་ལ་འབད་པས་རྒྱུད་དོན་ཐམས་ཅད་ཤེས་ཤིང་
གཞན་ལ་འཆད་པའི་དམ་བཅའ་ལ་གནས་པའི་སློབ་མ་དེ་རྡོ་རྗེ་སློབ་དཔོན་བདག་པོ་
ཆེན་པོར་དབང་བསྐུར་ཞིང་མངའ་གསོལ་བ་འདི་ནི་སྔར་རྒྱུད་འགྲེལ་ཉན་ཞིང་དོན་
ཤེས་ནས་ད་གཟོད་དབང་བསྐུར་འདི་སྦྱིན་པ་ལས་དེའི་གོང་དུ་མི་སྦྱིན་པའི་ཕྱག་སྲོལ་
ཡོད་ཀྱང་། ཕྱིས་བཀའ་ཆད་ཀྱིས་དོགས་ནས་དེའི་གོང་དུ་བསྐུར་བ་འདི་རྗེ་བཙུན་རྒ་
ལོ་མན་ཆད་ཀྱི་ཕྱག་ལེན་ལ་བྱུང་ངོ་ཞེས་གྲགས་སོ། །འདིའི་ཆོ་ག་ནི་ཐོག་མར་བླ་མ་
ལ། ཀྱེ་དཔལ་ལྡན་བླ་མ་ཁྱོད་ཀྱི་བཀའ་དྲིན་ལས་ད་ནི་བདག་གིས་བདེ་བར་གཤེགས་
པའི་ལམ་ཐམས་ཅད་ཤེས་སོ་ཞེས་ཞུས་ནས་དམ་བཅའ་བ་བྱ་སྟེ། དུས་འདི་ནས་
བརྩམ་སྟེ་ཁྱོད་རང་སངས་རྒྱས་དང་བྱང་ཆུབ་སེམས་དཔའ་རྣམས་སྤངས་ནས་བླ་མ་
གཞན་ལ་བསྟེན་པར་མི་བགྱིའོ། །ཞེས་བྱའོ། །དེ་ལྟར་ཡོན་ཏན་ཐམས་ཅད་དང་ལྡན་
པའི་སློབ་མ་དམ་བཅའ་ལ་གནས་པར་གཟིགས་ནས་དབང་བསྐུར་བར་བྱ་སྟེ། རྟེན་
གྱི་དབང་གིས་རབ་འབྲིང་ཐ་མའི་བདག་པོ་རྣམས་ཀྱི་གོ་རིམ་གྱིས། དཀྱིལ་འཁོར་
ཁང་པའི་ཕྱི་རོལ་ཏུ་མཉམ་པའི་སའི་ཆ་གྲུ་བཞི་ལ་ར་བ་ལྔའི་རེ་ཁཱ་བྱས་ནས། དེའི་
དབུས་སུ་རྡུལ་ཚོན་གྱི་པདྨ་འདབ་བརྒྱད་ཁྲུ་གཉིས་པ་བྱས་ལ་དེའི་སྟེང་དུ་ཤིང་གི་ཁྲིའུ་
147



ཐ་
མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
ཁྲུ་བཞི་པ་ལ་པདྨ་འདབ་བརྒྱད་ཚོན་སྣ་ལྔས་བྲིས་པ་ལ་གདན་ཁྲུ་བཞི་པར་རྟེན་རབ་
དགེ་སློང་རྡོ་རྗེ་འཛིན་པ་རྣམས་བཀོད་པར་བྱ་སྟེ། གདུག་པ་བསྡིགས་པར་བྱེད་པའི་
མཆོག །གང་གིས་ངུར་སྨྲིག་མཐོང་བ་ཡིས། །ལྷ་མིན་ས་ཡི་འོག་ཏུ་འགྲོ། །དགེ་སློང་རྡོ་
རྗེ་འཛིན་པ་བྱ། །ཞེས་པ་ལྟར་རྟེན་མཆོག་གོ། །རྟེན་འབྲིང་དགེ་ཚུལ་ལ་ནི་རེ་ཁཱ་ལྔ་
བྱས་པའི་དབུས་སུ་རྡུལ་ཚོན་གྱི་པདྨ་སྤངས་ཤིང་དེར་ཤིང་སྟེན་དང་གདན་ཁྲུ་གཉིས་
པ་སྦྱིན་པར་བྱའོ། །རྟེན་ཐ་མ་དགེ་བསྙེན་ལ་རེ་རེ་ཁཱ་ལྔ་སྤངས་ཏེ་རེ་ཁཱ་གསུམ་བྱས་
པའི་དབུས་སུ་ཐུན་མོང་བའི་གདན་ཁྲུ་གང་བ་བྱིན་པ་ལ་བཀོད་ནས་རྟེན་གྱི་དབང་
གིས་རིམ་པ་བཞིན། དགེ་སློང་རྡོ རྡོ་རྗེ་འཛིན་པ་ལ་བུམ་པ་བརྒྱད་དང་རྒྱལ་རྣམ་རྒྱལ་
དང་བཅས་པའི་བུམ་པ་བཅུས་ཁྲུས་བྱ་སྟེ། བུ་མོ་གཟུགས་མཛེས་རྒྱན་ཐམས་ཅད་དང་
ལྡན་པ་བུ་མ་སྐྱེས་པ་བརྒྱད་དང་། གཞོན་ནུ་མ་སྐྱེ་གནས་མ་ཉམས་པ་སྟེ། སྐྱེས་པས་
མ་སྤྱད་པ་གཉིས་ཀྱིས་མགོ་བོར་ཅོད་པན་དར་དཔྱངས་ཕྱག་རྒྱ་དྲུག་དང་བཅས་པ་
བཅིངས་ཏེ་ཁྲུས་བྱའོ། །དགེ་ཚུལ་ལ་བུ་མོ་བཞི་དང་གཞོན་ནུ་མ་གཉིས་ཀྱིས་དར་
དཔྱངས་ཕྱག་རྒྱ་བཅས་བཅིངས་ཏེ་ཁྲུས་བྱའོ། །ཕྱག་རྒྱ་ལ་ནི་ཞེས་པ་དགེ་བསྙེན་ཁྱིམ་
པ་ལ་མཐེ་བོའི་རྡོ་རྗེ་བྱིན་ནས་བུམ་པ་གཅིག་དང་རྣམ་པར་རྒྱལ་བས་བུ་མོ་གཅིག་དང་
གཞོན་ནུ་མ་གཅིག་གིས་ཁྲུས་བྱའོ། །དེ་ལྟར་དགེ་སློང་དགེ་ཚུལ་རྡོར་འཛིན་ལ་རིམ་
བཞིན་ཀླུ་སྟེ་བརྒྱད་དང་བཞི་ཡི་གྲངས་ཀྱི་ནོར་བུའམ་གསེར་གྱི་བུམ་པ་དག་གམ་ཀྱེ་
རྒྱལ་པོ་སྔ་མ་མ་འབྱོར་ནས་ཡི་རང་བཞིན་ལས་བྱས་པའི་བུམ་པར་གོང་བཤད་
བཞིན་རིན་ཆེན་རྣམས་དང་བཅས་པ་དང་སྨན་དང་དྲི་དང་ལྡན་པའི་བུམ་པ་དེ་དག་
གི་སྟེང་དུ་རྒྱལ་དང་རྣམ་རྒྱལ་བུམ་པ་གཉིས་པོ་དང་བཅས་པ་དག་གིས་རང་རང་གི་
གདུན་གྱི་དབུས་སུ་འཁོད་པ་ལ་ཁྲུས་བྱས་ཏེ། སླར་ཡང་དགེ་སློང་རྡོ་རྗེ་འཛིན་པ་ལ་
བུམ་པ་འཛིན་པའི་བུ་མོ་ཀླུ་ཡི་གྲངས་དུག་གིས་ནི་དཔལ་ལྡན་ཅོད་པན་བཅིངས་པར་
1a



དུས་འཁོར་དབང་ལེའི་འགྲེལ་པ།
བ
བྱས་ཏེ། གདན་ནོར་འདབ་པདྨ་ར་ཞེས་པདྨ་འདབ་བརྒྱད་ལ་བཀོད་པ་དེ་ལའོ། །དགེ་
ཚུལ་རྡོ་རྗེ་འཛིན་པ་ལ་སྔར་ལྟར་བུ་མོ་བཞི་དང་རྒྱལ་རྣམ་རྒྱལ་འཛིན་པའི་གཞོན་ནུ་མ་
གཉིས་དང་བཅས་པ་ཡིས་ཁྲུས་བྱས་པའི་རྗེས་སུ་བུ་མོ་བཞི་ཡིས་དར་དཔྱངས་བཅིང་
བར་བྱའོ། །ཕྱག་རྒྱ་ཞེས་པ་སོར་གདུབ་སྦྱིན་བྱ་དགེ་བསྙེན་ཁྱིམ་པ་རྡོ་རྗེ་འཛིན་པ་ལྟ་
ནི་དཔལ་ལྡན་བུམ་པ་གཅིག་དང་རྣམ་པར་རྒྱལ་བའི་བུམ་པ་ཡིས་ཁྲུས་བྱས་ཏེ། མཐེ་
བོའི་རྡོ་རྗེ་ཞེས་པ་རྡོ་རྗེའི་སོར་གདུབ་བྱིན་པར་བྱ་ཞིང་། འདིར་ནི་གདན་ལ་པདྨ་དང་
བྲལ་ཞིང་རེ་ཁཱ་ལྔ་པོ་སྤུངས་ལ་ཞལ་བ་སོགས་བྱ་བའི་གཤེར་ཏུ་ཚོན་དཀར་པོ་སྤྱིའི་
ཕྱུག་པའི་ས་ལ་རེ་ཁཱ་གསུམ་བཀོད་པའི་དབུས་སུ་གདན་ཐུན་མོང་བ་པདྨ་སོགས་མེད་
པ་ལ་འདུག་པར་བྱའོ། །དེ་ལྟར་དགེ་སློང་དགེ་ཚུལ་ཁྱིམ་པ་སྟེ་སྔགས་སྡོམ་གྱི་རྟེན་
རབ་འབྲིང་ཐ་གསུམ་ལ་རྒྱུད་བསྟན་པ་
པར་བྱེད་པའི་སློབ་དཔོན་དུ་གསུང་གིས་རྗེས་སུ་
གནང་བ་སྦྱིན་པར་བྱའོ། །དེ་ནས་དབང་གི་དག་པ་གསུངས་པ། འདིར་དང་པོར་ཆུ་
ཞེས་གཙོ་བོའི་མིང་གིས་བསྒྲགས་པ་དབང་བདུན་པོ་དག་ཐོབ་པ་ལ་ནི་ས་
བདུན་པར་ལུང་བསྟན་པའི་ཕྱིར་སྔགས་ཀྱི་ཚུལ་འདི་ལས་དགེ་བསྙེན་ཉིད་དུ་འགྱུར་
ཏེ། གོང་མ་གསུམ་ལས་བུམ་པ་ཡི་དབང་ལ་ཡང་ས་བརྒྱད་པར་ལུང་བསྟན་པའི་ཕྱིར་
རྒྱལ་བའི་སྲས་པོ་གཞོན་ནུར་འགྱུར་ཞིང་མདོ་ཡི་ཚུལ་དང་བསྟུན་ན་དགེ་ཚུལ་དག་ཏུ་
འགྱུར་རོ། །གསང་བའི་དབང་ལ་དགེ་སློང་དུ་འགྱུར་ཏེ་ལེགས་པའི་བློ་གྲོས་སུ་ལུང་
བསྟན་པའི་ཕྱིར་སངས་རྒྱས་ཀྱི་རྒྱལ་ཚབ་ཏུ་འགྱུར་བ་དང་ནི། དེ་ནས་གོང་མའི་དབང་
གསུམ་པ་ཤེས་རབ་ཡེ་ཤེས་ཀྱི་བྱེད་པ་ལ་
ལ་ཡང་ཆོས་སྟོན་པ་དང་སློབ་མ་བསྡུ་བས་
གནས་བརྟན་ཞེས་པར་འགྱུར་བ་སྟེ། ཆོས་ཀྱི་སྤྲིན་ལ་ལུང་བསྟན་པའི་ཕྱིར་སངས་
རྒྱས་གཉིས་པ་ཉིད་དོ། །དེ་བཞིན་དུ་མཚན་ཡང་དག་པར་བརྗོད་པར་ལས་གསུངས་
པ། འཇིག་རྟེན་གསུམ་གཅིག་གཞོན་ནུའི་སྐུ། །གནས་བརྟན་རྒན་པོ་སྐྱེ་དགུའི་བདག །
14



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
སུམ་ཅུ་རྩ་གཉིས་མཚན་འཆང་བ། །སྡུག་གུ་འཇིག་རྟེན་གསུམ་ན་མཛེས། །ཞེས་དང་།
ཕྱིར་མི་ལྡོག་པ་ཕྱིར་མི་འོང་། །ཞེས་པ་ནས། བསིལ་བར་གྱུར་པ་རྟོགས་པ་མེད། །
ཅེས་པའི་བར་དང་། མགོ་ཟླུམ་བརྟུལ་ཞུགས་ཆེན་པོ་འཆང་། །ཞེས་པ་ནས། རྣམ་
གྲོལ་ཞི་བ་ཞི་བ་ཉིད། །ཅེས་པའི་བར་གྱིས་སློབ་དཔོན་གྱི་དབང་བསྟན་པར་ཡང་རིག་
པར་བྱའོ། །འདི་དག་གི་ཚིག་དོན་དབང་གི་རིམ་པ་ལ་སྦྱར་ལུགས་བོད་འགྲེལ་རྣམས་
སུ་མང་པོ་བཤད་པ་སྣང་ཡང་མ་བྲིས་ལ་གོ་རིམ་སོགས་བསྒྲིག་མི་དགོས་པར། གནས་
བརྟན་དང་གཞོན་ནུ་སོགས་དང་། དགེ་སློང་དང་། ཕྱིར་མི་ལྡོག་པ་དང་ཁུ་བ་འཛག་
མེད་ཀྱི་ཚངས་སྤྱོད་སོགས་ཀྱི་མིང་གིས་བསྟན་པ་དེ་དག་དང་ཆ་བསྟུན་པ་ཙམ་དུ་ཤེས་
པར་བྱའོ། །དེ་ནས་སློབ་མའི་ལུས་ལ་རྡོ་རྗེའི་ཕྱག་རྒྱ་དྲུག་པོ་རྣམས་དང་། དར་
དཔྱངས་དང་ཅོད་པན་དབུ་རྒྱན་དག་སྦྱིན་པ་ནི་ཐུགས་རྡོ་རྗེ་ཁྱབ་འཇུག་ཉིད་དུ་བྱེད་
པའི་སླད་དུའོ། །དུང་གི་སྒྲ་ནི་སྡུད་པའོ། །གསེར་སྐུད་དམ་སྐུད་པའི་རང་བཞིན་གྱི་རྡོ་
རྗེ་མཆོད་ཕྱིར་ཐོགས་སྦྱིན་པ་ནི། འཇིག་རྟེན་པའི་ལྷ་ལྟར་ན་ཚངས་པར་བྱེད་པ་དང་
མཚུངས་པར་སྐུ་རྡོ་རྗེ་ཉིད་དུ་བྱེད་པའི་སླད་དུ་དེ་ལྟར་བླ་མ་མཆོག་གིས་སྦྱིན་པར་
བྱའོ། །སློབ་མ་གསུམ་པོ་དེ་དག་རྡོ་རྗེ་སློབ་དཔོན་དུ་བྱ་བའི་སླད་དུ། རང་གི་མེ་ཏོག་
གང་དུ་ཕོག་པའི་རྒྱལ་བའི་རིགས་ཀྱི་དབང་གིས་ཕྱག་རྒྱ་རྣམས་པར་དག་པ་ཉིད་ཀྱི་
དབང་བསྐུར་བ་ནི་གསུང་རྡོ་རྗེ་རྣམ་པར་དག་པར་བྱེད་པའི་ཆེད་དང་དབང་ཕྱུག་ཆེན་
པོར་བྱེད་པའི་སླད་དུའོ། །འདི་ཕྱག་རྒྱ་མ་སྦྱིན་པ་ལ་བཤད། དེ་ལྟར་ཡང་ཚངས་པ་སྐུ་
ཡི་རྡོ་རྗེ་འཛིན། །གསུང་གི་རྡོ་རྗེ་དབང་ཕྱུག་ཆེ། །རྒྱལ་པོ་ཐུགས་ཀྱི་རྡོ་རྗེ་འཛིན། །དེ་
ཡང་ཁྱབ་འཇུག་རྫུ་འཕྲུལ་ཆེ། །ཞེས་གསུངས་པ་དང་། གཙུག་ཕུད་ཕུད་བུ་ལྕང་ལོ་
ཅན། །རལ་པ་མུཉྫཅོད་པན་ཐོགས། །གདོང་ལྔ་ཟུར་ཕུད་ལྔ་དང་ལྡན། །ཟུར་ཕུད་ལྔ་
པ་མེ་ཏོག་ཐོད། །ཅེས་གསུངས་པ་ལྟར་སེམས་ཅན་གདུལ་བའི་དབང་གིས་ཕྱག་རྒྱ་
150



དུས་འཁོར་དབང་ལེའི་འགྲེལ་པ།
དང་ཆ་ལུགས་སྣ་ཚོགས་སུ་རྒྱུད་གཞན་ལས་གསུངས་པ་བཞིན་ནོ། །འདིར་དགེ་སློང་
དགེ་ཚུལ་ཁྱིམ་པའི་རྟེན་ཅན་གསུམ་པོ་རྒྱུད་སྟོན་པའི་སློབ་དཔོན་དུ་དབང་བསྐུར་བ་དེ་
དག་གིས། རྒྱལ་པོ་སོགས་ཀྱི་གཡོག་དང་། མངག་གཞུག་དང་ཞལ་ལྕེ་བ་བྱ་བ་དང་།
ཁྱིམ་པ་ཕལ་བའི་ཆོས་ཞིང་ལས་ཕྱུགས་སྐྱོང་སོགས་དང་། རལ་གྲི་སོགས་མཚོན་ཆ་
བྱེད་པ་དང་། དེའི་ལས་ལ་དགའ་བ་དང༌། སྣག་ཚ་དང་ཤོག་ཤོག་བཟོ་བ་དང༌། གྲོང་
བའི་ལས་ཀོ་པགས་མཁན་སོགས་དང་ཚོང་ལ་སོགས་པ་མདོར་ན་འཇིག་རྟེན་ཕལ་
པའི་ལས་གང་ཞིག །དེ་བྱས་ན་བླ་མ་སློབ་དཔོན་དེ་ལ་ཁ་ཟེར་བར་འགྱུར་བ་རྣམས་མི་
བྱའོ་ཞེས་གསུངས་ཏེ། དེ་བྱས་ན་སློབ་དཔོན་གྱི་དང་ཚུལ་ལམ་ཆོས་བཤིག་པའམ
ཉམས་པར་འགྱུར་ཞིང་། སློབ་དཔོན་གྱི་བཅས་པ་འདི་ལྟར་བྱས་པའི་རྒྱལ་བ་དང་བླ་
མའི་བཀའ་བཅག་པས་མནར་མེད་པར་འགྱུར་རོ་ཞེས་འགྲེལ་ཆེན་ལས་གསུངས་སོ། །
ཁ་ཅིག་རལ་གྲི་འཛིན་པ་ནི་དམག་དཔོན་དང་། སྣག་ཚ་བ་རྒྱལ་པོ་སོགས་ཀྱི་ཡི་གེ་པ་
བྱེད་པ་ཞེས་བཤད། ཡང་ད་རི་ཀ་པས་རལ་གྲི་དང་སྣག་ཚ་འཚོང་པ་ལ་བཤད་དོ། །རྡོ་
རྗེ་སློབ་དཔོན་བདག་པོའི་དབང་གི་ཆོ་གའི་རབ་ཏུ་གནས་པའི་རིམ་པའོ། །དེ་ནས་སྐུ་
གཟུགས་ལ་སོགས་པའི་རབ་གནས་གསུངས་པ། སྐུ་གཟུགས་སོགས་རབ་ཏུ་གནས་
བྱ་དེའི་སྟེང་དུ་བླ་རེ་བཀོད་ཅིང་ཕྱོགས་མཚམས་སུ་རྒྱལ་མཚན་དང་བ་དན་ལ་སོགས་
པའི་བཀོད་པ་མཛེས་པར་བྱས་པ་དག་གིས་གནས་ཁང་ལེགས་པར་བརྒྱན་པ་དེར།
དཀྱིལ་འཁོར་གྱི་ཕྱི་རོལ་ཤར་དུ་རབ་ཏུ་གནས་བྱའི་རྟེན་དེ་དམ་ཚིག་སེམས་དཔའི་
གཟུགས་ཐུགས་ཀར་ས་བོན་དང་བཅས་པར་བསམ་ནས་ན་བཟའ་དམར་པོ་བསྐོན་ཏེ་
སྟེགས་ལ་བཀོད་པ་དེ་ཡི་མདུན་དུ། ས་ཡི་མཐིལ་གྱི་གནས་དག་ཏུ་ཡང་ཁྲུས་སྟེགས་
དཀྱིལ་འཁོར་ཐུགས་དཀྱིལ་གྱི་ཚད་གྲུ་བཞི་པ་ལ་བདུད་རྩི་ལྔ་དང་བ་བྱུང་ལྔས་བྱུགས་
ཏེ། རྩིག་པའི་རི་མོ་དཀར་དམར་ནག་གསུམ་ནི་ཐུགས་དཀྱིལ་དང་འདྲ་བར་ཀུན་
15



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
ནས་བསྐོར་བ་ལ་ནུབ་ཏུ་ཕྱོགས་པའི་སྒོ་གཅིག་དང་ལྡན་པ། རྟ་བབས་མེད་པའི་
དབུས་སུ་པདྨ་འདབ་བརྒྱད་ལ་རིགས་ལྔ་དང་ཡུམ་བཞིའི་མཚན་མ་བྲིས་པར་བྱ་ཞེས་
སོ། ཁྲུས་སྟེགས་ཀྱི་མཚན་མ་དེ་རྣམས་ཀྱི་ཟུར་དུ་ནོར་བུའམ་གསེར་སོགས་ཀྱི་རང་
བཞིན་གྱི་བུམ་པ། དྲི་བཟང་པོ་དང་སྨན་ལ་སོགས་པ་སྔར་བཤད་རྣམས་ལེགས་པར་
བཅུག་པའི་ཆུར་བཅས་མགྲིན་པར་སྐུད་པ་དཀར་པོས་དཀྲིས་པ་དང་ལྡན་པ། ཤིང་
འབྲས་ལྡན་གྱི་ཡལ་འདབ་ཀྱིས་བུམ་པའི་པདྨའི་ཁ་རྒྱན་ནམ། བུམ་པའི་སྟེང་ཡལ་
འདབ་དེས་པདྨའི་ཁ་ལྟར་མཛེས་པར་བྱས་པ་རྣམས་སོ། །སྤྲོ་ན་སྦྲང་རྩི་སོགས་བུམ་
པ་གཞན་བདུན་ཡང་རབ་ཆོ་ག་གཞན་ནས་འབྱུང་བ་བཞིན་བྱ་བར་བཤད་དོ། །གཞན་
ཡང་ཁྲུས་ཆུའི་སྣོད་དུང་དང་ཉ་ཕྱིས་ལ་སོགས་པའམ། ཡང་ན་གསེར་གྱི་སྣོད་དང་
ཡང་ན་དངུལ་གྱི་རང་བཞིན་གྱི་སྣོད་དག་ཏུ་སྔར་བཤད་དྲི་ཡི་ལེ་ཚེ་སྦྱར་བའི་དྲི་ཡི་ཆུ་
ནི་སྔགས་ཀྱིས་བསྒྲུབས་ཏེ་བཞག་པར་བྱའོ། །ཁྲུས་སྟེགས་དེ་ཡི་དབུས་སུའམ་སྙིང་
པོར་གསེར་གྱི་རང་བཞིན་མདོག་གསལ་བའི་ཁྲུས་གདུན་པདྨ་འདབ་བརྒྱད་བྲིས་པ་
དག་རབ་ཏུ་བཀོད་དེ། དེར་སྐུ་གཟུགས་
་སོགས་འགོད་ཆོག་པ་བྱུང་ན་ཤར་དུ་ཞལ་
ཕྱོགས་པར་བཀོད་པ་དེ་ལ་ཁྲུས་བྱ་བ་ནི་བརྩམ་པར་བྱ་ལ། དབུས་དེར་འགོད་མ་
བདེ་ན་དེར་མེ་ལོང་ལ་རྟེན་དེའི་གཟུགས་བརྙན་ཤར་བ་ལ་ཁྲུས་བྱའོ། །དེ་ཡང་གོ་
རིམ་ནི་སྔོན་དུ་དོན་གྲུབ་རྣམས་དང་སོགས་རྐང་
ས་རྐང་པ་གཅིག་གི་དོན་བཞིན་སྦྱང་བ་དང་།
དེའི་རྗེས་སུ་ཕྱི་མ་རྣམས་ཀྱིས་སོགས་རྐང་པ་གཅིག་གི་དོན་བཞིན་བཀྲུ་བ་དང་། བུམ་
པའི་ཆུས་བཀྲུ་བར་བྱ་ཞིང་། དེ་ནས་དྲི་བཟང་གིས་བྱུགས་པར་བྱ
འདིར་གཞུང་ལྟར་མཐར་ཆགས་སུ་བཤད་ན། ནང་ལེར་བཤད་པ་བཞིན་སྣ་མའི་མེ་
ཏོག་སོགས་ཀྱིས་བགོས་པ་དང་། དྲི་བཟང་པོས་བགོས་པ་ཡི་ཏིལ་མར་ཉི་མ་དང་མེ་
ཡིས་སྨིན་པ་དག་གིས་ལྷ་ཡི་སྐུ་གཟུགས་དངོས་སམ་གཟུགས་བརྙན་ལ་བྱུག་པར་
བྱ་བ་ཡིན་ཀྱང་།
1



དུས་འཁོར་དབང་ལེའི་འགྲེལ་པ།
བྱའོ། །དེ་ནས་ནང་ལེར་གསུངས་པ་ནུ་གྲོ་དྷ་ལ་སོགས་པའི་ཕྱི་མ་རྣམས་ཀྱིས་དྲིལ་
ཕྱིས་བྱས་ནས་ཡང་ཆུ་གཙང་མས་བཀྲུ་བར་བྱའོ། །དེ་ནས་སྦྲང་རྩི་དང་ཀ་རའམ་བུར་
ཤིང་གི་ཁུ་བ་དང་མར་དང་ཞོ་དང་འོ་མ་དང་ཆུ་གཙང་དང་། ནང་ལེ་ནས་བཤད་པ་
ལྟར་དྲི་བཟང་པོའི་ཆུ་ཡིས་གོ་རིམ་ལྟར་བཀྲུ་བར་བྱ་ཞིང་། ནང་ལེ་ལྟར་ན་ལྷ་བུམ་
རྣམས་ཀྱིས་ཀྱང་བཀྲུའོ། །ཁྲུས་དེ་དག་རེ་རེའི་བར་དུ་ཡང་རྟེན་ལ་ཆགས་པའི་ཆུ་རས
འཇམ་པོས་ཕྱི་བ་དང་། གཟུགས་བརྙན་ཡིན་ན་མེ་ལོང་ལ་ཆགས་པའི་ཆུ་ཡང་དེས་
ཕྱིས་ཏེ། ཁྲུས་སྟེགས་དེ་ནས་བསྐྱོད་པར་བྱ་བ་རྐང་པ་བཞི་པ་བཞིན་ནོ། །ཁྲུས་བྱ་བའི་
སྔོན་དུ་དོན་གྲུབ་སྟེ་ཡུངས་ཀར་ལག་པ་གཉིས་སུ་བཟུང་ལ། ཡི་གེ་དྲུག་པ་བཟླས་
བཞིན་སྐུ་གཟུགས་སོགས་ལ་གཡས་གཡོན་དུ་ལན་གཉིས་སུ་བསྐོར་ཞིང་བྱབས་ཏེ་མེ་
ལ་དོར་བ་དང་། དེ་བཞིན་དུ་ཆུ་དང་ཁམ་ཕོར་དང་། དུ་བ་དང་བཅས་པའི་ལྕི་བའི་
ཆང་བུ་དང་། ཟན་ཆང་དང་། སེང་རས་རྣམས་ཀྱིས་བྱབས་པ་དང་། ལག་པས་ཉེ་རེག་
བྱས་ལ་ཐུགས་ཀར་དྲི་དང་། དབུ་ལ་མེ་ཏོག །མདུན་དུ་ཡོན་ཆབ་དང་། མར་མེ་དག་
གིས་བསྐོར་བཞིན་པ་དང༌། རྣམ་མར་འབྲས་བུ་མཆོག་གིས་རབ་ཏུ་གནས་པར་བྱ་
བའི་རྟེན་འདི་ལ་བསྐོར་ཞིང་ངེས་པར་བྱུབས་ནས་ནི། མར་དང་སྤོས་དཀར་བསྲེག་
པས་བདུག་པ་བྱ་སྟེ། དེ་ཐམས་ཅད་དུ་ཡི་གེ་དྲུག་བཟླས་པས་བྱའོ། ། འདི་ནི་མི་ཤིས་
པ་སྦྱང་བའི་ཆོ་ག་ཡིན་པས། རྐང་པ་གསུམ་པ་འདི་ཐོག་མ་བྱེད་དགོས་ཏེ་རྒྱུད་
འཁྲུགས་པ་གོ་རིམ་བསྡེབ་པའི་ཚུལ་དུ་ཤེས་དགོས་པ་ཡིན་ནོ། །ཁྲུས་ཐམས་ཅད་བྱས་
ཟིན་པ་ན། ཁྲུས་སྟེགས་དེ་ཡི་གནས་ནས་རྟེན་དེ་བསྐྱོད་པར་བྱ་སྟེ་སྐུ་དེ་ཡང་དམར་
པོའི་གོས་དག་གིས་ནི་ཡང་དག་པར་གཡོགས་པ་ཉིད་དུ་བྱའོ་ཞེས་པ་ནི་སྟ་གོན་ནོ། །
དེ་ནས་དངོས་གཞི་ལ་སྐུ་གཟུགས་ལ་སོགས་པ་ནས་པུས་འཁྱུད་ལ་སོགས་པ་དང་
རྒྱན་དྲུག་གི་བར་གྱི་རབ་གནས་གསུངས་ཏེ། དཔལ་ལྡན་དཀྱིལ་འཁོར་གྱི་མཐར་
153



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
ཤར་ཕྱོགས་སུ་ནི་མཉམ་པའི་ས་ཡི་གནས་ལ་ཚངས་ཐིག་ནས་རྩིག་པའི་རེ་ཁཱའི་བར་
དུ་སོར་ཕྱེད་པ་རྒྱལ་བའི་ཆ་སྟེ་ཉེར་བཞིར་བྱས་པ་ཡིས་སོར་ཕྱེད་པ་ཕྱེད་དང་གཉིས་
ཀྱི་ཆ་ཡིས་སྤྲོ་རིམ་བཀོད་པའི་རེ་ཁཱ་ལྟ་བྱས་ཏེ། དེ་ཡི་དབུས་སུ་པདྨ་འདབ་མ་བརྒྱད་
པ་རང་རང་གི་རིགས་ཀྱི་ཕྱོགས་སུ་གནས་པའི་རིགས་ལྔ་དང་ཡུམ་བཞིའི་མཚན་མ་
བཅས་མཚན་མ་ལྔ་ཡིས་བརྒྱན་པ་བྱའོ། །དེ་ཡི་དབུས་སུ་རྟེན་གཞག་པར་བྱ་བ་ཞལ་
གྱི་པདྨ་ནུབ་ཀྱི་དཀྱིལ་འཁོར་དག་ཏུ་ཕྱོགས་པའི་ལྷ་དང་ལྷ་མོ་ཡི་སྐུའམ། མཆོད་
རྟེན་དང་སོགས་སྒྲས་རྡོར་དྲིལ་དང་བགྲང་ཕྲེང་དང༌། གླེགས་བམ་དག་གམ་ཐུང་སྐུ་
ཞེས་པའང་དེ་བཞིན་དཀྱིལ་འཁོར་དེ་ལ་མངོན་དུ་ཕྱོགས་པར་སྔགས་པ་དེས་བཞག་
པར་བྱའོ་ཞེས་རབ་ཏུ་གནས་བྱའི་རྟེན་དགོད་པའོ། །དེ་ནས་སྔགས་པས་བདག་གི་
རྣལ་འབྱོར་བསྒོམ་པ་ནི་རྒྱལ་བ་མཆོག་ཡེ་ཤེས་རྡོ་རྗེ་དང་བཅས་པ་སྐུ་གསུང་ཐུགས་
ཀྱི་རྡོ་རྗེ་སྟོང་པའི་རང་བཞིན་རྣམ་ཐར་སྒོ་བཞིའི་ངོ་བོ་དག་ཏུ་བྱས་ནས་ནི། ཕྱི་ནས་
འདོད་པའི་ལྷའི་དམིགས་པའམ་རྣལ་འབྱོར་མདོར་བསྡུས་པ་སྔར་བརྗོད་པའི་སྦྱོར་བ་
དག་གིས་ཟླ་ཉི་རྡོ་རྗེ་ལས་སྐྱེས་པའི་དུས་ཀྱི་འཁོར་ལོ་ཉིད་དུ་བདག་ཉིད་བསྒོམ་པར་
བྱའོ། །དེ་ནས་རྟེན་དམ་ཚིག་པ་བསྐྱེད་པ་ནི། རབ་ཏུ་གནས་བྱའི་རིག་པའི་ལྷ་མོ་དང་།
སོགས་སྒྲས་ཁྲོ་བོ་དང་བྱང་སེམས་དང་སངས་རྒྱས་ཀྱི་སྐུ་གཟུགས་རྣམས་སྟོང་པའི་
ངང་ལས་ཨཱ་ལི་ཀཱ་ལིའི་རིགས་ལས་སྐྱེས་པ་རྣམས་རང་རང་གི་ས་བོན་དང་ཕྱག་
མཚན་གྱིས་དམ་ཚིག་པའི་ལྷ་དེ་དང་དེར་རྫོགས་པར་བསྐྱེད་པ་རྣམས་ཀྱི་སྙིང་མགྲིན་
ལྟེ་བ་གསང་བ་མགོ་བོ་སྟེ་དཔྲལ་བ་དང་གཙུག་ཏོར་འཁོར་ལོ་དག་ལ། རིགས་ཀྱི་
དབང་གིས་སྒྲ་གཅན་ལ་སོགས་པའི་གདན་དྲུག་གི་སྟེང་དུ་རིགས་དྲུག་གི་ཡི་གེ་དྲུག་
བསྒོམ་པར་བྱའོ། །འདིར་ཨཱ་ལི་ཀཱ་ལིའི་རིགས་སྐྱེས་ཞེས་པ་ཐབས་ཤེས་དང་ཁུ་རྡུལ་
གྱི་བདག་ཉིད་ཟླ་ཉི་དང་ས་བོན་གསུམ་ཚོགས་ནས་སྐྱེད་པའི་དོན་དུ་འཆད་པའང་
154



དུས་འཁོར་དབང་ལེའི་འགྲེལ་པ།
མཆོད་པ་
མེ་
ཡོད་དོ། །དེ་ལྟར་རྟེན་དམ་ཚིག་སེམས་དཔར་ངེས་པ་ཉིད་དུ་བསྒོམ་པར་བྱ་སྟེ། སླར་
ཡང་དམ་ཚིག་པ་ཡི་མཐའ་དག་ལྷ་རྣམས་དག་གི་ལུས་ལ་ཡང་། རང་གི་ཐུགས་ཀ་
ནས་ས་བོན་ལས་བྱུང་བའི་རྡོ་རྗེ་ཤུགས་སོགས་ཁྲོ་བོའི་རྒྱལ་པོ་ལྔ་པོ་དག་གིས་སྲིད་
མེད་མྱང་འདས་དང་། སྲིད་པ་འཁོར་བ་རོ་མཉམ་པར་སོང་བ་ཤིན་ཏུ་རྣམ་པར་དག་
པའི་ཡེ་ཤེས་སེམས་དཔའ་རྣམས་ཛ་ཡིས་བཀུག་སྟེ། ཧཱུཾ་གིས་གཞུག་པ་དག་དང་ནི།
བོ་གྱིས་བཅིང་བ་དང་ཧོས་མཉེས་པ་དང་ནི་ཧིས་གཉིས་སུ་མེད་པར་རོ་མཉམ་བྱེད་པ་
དག་ཀྱང་། རབ་ཏུ་གནས་བྱའི་ལྷ་དམ་ཚིག་པ་རྣམས་ཀྱི་ནི་རང་གི་ལུས་ལ་བྱའོ། །དེ་
ནས་དེ་ལ་མཆོད་པ་སོགས་བྱ་བ་ནི། དེ་རྣམས་ཀྱི་སྙིང་གར་ཟླ་ཉི་ཁ་སྦྱོར་གྱི་དབུས་སུ་
སོ་སོའི་ས་བོན་བསམ་ལ། སྐུ་གསུང་ཐུགས་སུ་བྱིན་གྱིས་བརླབས། དབང་བསྐུར། དེ་
ནས་ལྷའི་གཟུགས་བརྙན་གྱི་གཟུགས་སུ་བལྟས་ལ། ཟ་རྣམས་ཀྱིས་མཆོད།
ལོང་བསྟན། སྦྱིན་སྲེག་གིས་མཉེས་པར་བྱ་ཞིང་སྤྱན་དབྱེ་བར་བྱའོ་ཞེས་བཤད། དེ
ནས་སློབ་དཔོན་རང་ཉིད་ཀྱིས་ཁྲུས་བྱས་ཤིང་གདོང་གི་དྲི་མ་བསལ་བས་ཞལ་ནི་
དགའ་བའི་རྣམ་འགྱུར་བཅས་རབ་ཏུ་གསལ་བར་བྱས་པའི་སྒོ་ནས་རྟེན་གྱི་ལྷ་ལ་དྲི་
ཞིམ་པའི་སྦྲང་རྩི་དང་བཅས་པ་འབུལ་བ་དང་ཕྱག་དག་འཚལ་བར་བྱ་ཞིང་། བརྟན་
པར་བཞུགས་སུ་གསོལ་བའི་དམ་ཚིག་སྙན་དུ་གསོལ་བར་བྱའོ། །ཨ་སོགས་དབྱངས་
དང་ཀ་སོགས་གསལ་བྱེད་དག་ལས་ལྷ་དང་ལྷ་མོ་རྣམས་ཀྱི་རང་རང་གི་རིགས་ཀྱི་
ཡོན་ཏན་ལ་གནས་པའི་ས་བོན་གང་ཡིན་པ་དེ་ནི་ལྷ་དེའི་ཐུགས་སྲོག་ཡིན་པས། ལྷ་
རང་གི་ས་བོན་དེ་ནི་ལྷ་དེའི་སྙིང་གི་དབུས་སུ་ཟླ་ཉི་ཁ་སྦྱོར་ལ་གནས་པར་བསམ་
ཞིང་། གནས་གསུམ་དུ་ཨོཾ་ཨཱཐཱཧཱུྃ་གསུམ་གྱིས་སྐུ་གསུང་ཐུགས་སུ་བྱིན་གྱིས་བརླབས་
པ་དང་ལྡན་པར་བྱའོ། །འགའ་ཞིག་གིས་འདིར་རབ་ཏུ་གནས་བྱའི་རྟེན་ལ་གཞུག་
རྒྱུའི་ཡེ་ཤེས་སེམས་དཔའ་ནི་རང་དུས་འཁོར་དཔའ་གཅིག་ཏུ་གསལ་བའི་ཐུགས
155



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
དབུས་སུ་ཟླ་ཉི་ཁ་སྦྱོར་ལ་ལྷ་གང་ཡིན་ལྷ་དེའི་ས་བོན་ལས་བསྐྱེད་ཅིང་སྐུ་གསུང་
ཐུགས་རྫོགས་པར་བྱས་པ་ལ་ཡེ་ཤེས་པ་བཅུག་པ་སླར་དམ་ཚིག་གི་རྟེན་ལ་ཡེ་ཤེས་
སེམས་དཔར་གཞུག་པར་བཤད་པའང་འདུག་གོ། །གླེགས་བམ་གྱི་རབ་གནས་ནི།
གླེགས་བམ་དེ་སྟོང་པའི་ངང་ལས་ས་བོན་དང་ཕྱག་མཚན་ལས་སྐྱེས་པའི་གསུང་རྡོ་རྗེ་
འོད་དཔག་མེད་དུ་བསྐྱེད་ཅིང་རིགས་དྲུག་འགོད་པ་སོགས་བྱས་པ་དམ་ཚིག་པ་བསྐྱེད་
པ་ཡིན་ཞིང་དེ་ཉིད་འོད་དུ་ཞུ་བའི་གླེགས་བམ་གྱི་རྣམ་པར་གནས་པ་ལ། ཡེ་ཤེས་པ་
གཞུག་པའི་དོན་དུ་རང་ཉིད་དུས་ཀྱི་འཁོར་ལོར་གསལ་བའི་དབྱངས་གསལ་གྱི་ཡི་གེ་
མཐའ་དག་ལུས་ལ་ཞེས་ཐུགས་ཀར་ཟླ་བ་ལ་གནས་པའི་སུམ་ཅུ་རྩ་གཉིས་མཚན་གྱི་
ཡན་ལག་དབྱངས་སོ་གཉིས་དང་། དཔེ་བྱད་མཁའ་དང་བརྒྱད་ཀྱིས་ཏེ་བརྒྱད་ཅུའི་
རང་བཞིན་གསལ་བྱེད་བརྒྱད་ཅུ་རྣམས་ཏེ། དེ་ལྟར་དབྱངས་གསལ་གྱི་ཡི་གེ་བརྒྱ་དང་
བཅུ་གཉིས་རྣམས་ཀྱིས་ཕྱེ་བ་དེ་ཉིད་རབ་ཏུ་གསལ་བར། འདབ་མ་འདབ་མར་
གླེགས་བམ་རྣམས་ལ་ཐིམ་པར་བསྒོམ་པར་བྱའོ་ཞེས་སོ། །མཆོད་རྟེན་གྱི་རབ་གནས་
ལ་ལྷ་ཁང་དང་དྲི་གཙང་ཁང་དང་མཆོད་རྟེན་སོགས་སྟོང་པའི་ངང་ལས་ས་བོན་དང་
ཕྱག་མཚན་ཡོངས་གྱུར་རྣམ་སྣང་ཡབ་ཡུམ་གྱི་སྐུར་བསྐྱེད་ཅིང་། རིགས་དྲུག་དགོད།
ཡེ་ཤེས་པ་བསྟིམ། སྐུ་གསུང་ཐུགས་སུ་བྱིན་གྱིས་བརླབས། དབང་བསྐུར་བ་ནས་
བརྟན་བཞུགས་ཀྱི་བར་སྔར་ལྟར་བྱས་ཏེ་དེ་འོད་དུ་ཞུ་བ་ལས། ལྷ་ཁང་དང་དྲི་གཙང་
ཁང་ནི་དཀོན་མཆོག་གསུམ་གྱི་བཞུགས་གནས་ཀྱི་ཁང་བཟང་དུ་གྱུར་པར་བསམ་མོ། །
མཆོད་རྟེན་ནི་མཆོད་རྟེན་གྱི་རྣམ་པར་གྱུར་པའི་སྙིང་པོར་ཞེས་བུམ་པའི་དབུས་སུ་
པདྨའི་ལྟེ་བར་ཟླ་བ་ལ་དབུས་སུ་རྣམ་སྣང་གི་ངོ་བོ་དཔལ་ལྡན་འཁོར་ལོ་དང་། ཤར་
ལྷོ་ནུབ་ཀྱི་འདབ་མ་ལ་རྡོ་རྗེ་དང་ནོར་བུ་དང་པདྨ་དུག་དང་། བྱང་དུ་རལ་གྲི་ཉིད་
བསམ་ཏེ་མཆོད་པར་བྱའོ། །བགྲང་ཕྲེང་ལ་རབ་གནས་བྱ་བ་ནི། བགྲང་ཕྲེང་སྟོང་
156



དུས་འཁོར་དབང་ལེའི་འགྲེལ་པ།
པའི་ངང་ལས་ཧཱུྃ་གི་ཡི་གེ་ལས་ཐུགས་རྡོ་རྗེ་ཡབ་ཡུམ་བསྐྱེད་པ་ལ། སྙིང་གའི་འོད་
ཟེར་གྱིས་ཡེ་ཤེས་པ་སྤྱན་དྲངས་པ་རྣམས་རྡོ་རྗེ་བཞི་ཡི་མདུང་འཛིན་བཞི་བརྩེགས་
དང༌། ཕྲེང་རྡོག་རྣམས་མཚན་དཔེའི་རང་བཞིན་ལ་བསྟིམ་པར་བྱ་ཞེས་ཀྱང་བཤད།
ཡང་ན་ཧཱུྃ་གི་ཡིག་གེ་ལས་གྱུར་པའི་མདོ་འཛིན་ནོར་བུ་དང་ཕྲེང་རྡོག་ཡོངས་སུ་བགྲུང་
བ་རྣམས་ནི་མཚན་དང་དཔེ་བྱད་ཀྱི་ཡི་གེ་བརྒྱ་བཅུ་གཉིས་རྣམས་ཀྱི་ངོ་བོར་བསམ་
པས་རབ་ཏུ་གནས་པར་འགྱུར་རོ། །ཡང་ན་དབྱིངས་ནས་མཚན་དཔེའི་ངོ་བོ་དབྱངས་
གསལ་གྱི་ཡི་གེ་བརྒྱ་བཅུ་གཉིས་སྤྱན་དྲངས་ཏེ་བསྟིམ་པར་བྱའོ། །རྡོར་དྲིལ་རབ་
གནས་ནི། དྲིལ་བུ་སྟོང་པའི་ངང་ལས་ཡུམ་གྱི་སྐུར་བསྐྱེད་པ་ལ་དབྱངས་སུམ་ཅུ་
གཞུག་ཅེས་དང་། སྟོང་པའི་ངང་ལས་ཡུམ་གྱི་རང་བཞིན་དྲིལ་བུའི་སྐུ་ལ་ཡེ་ཤེས་པའི་
ངོ་བོ་དབྱངས་ནི་གསུམ་གྱིས་བསྒྱུ་ ར་བའི་བཅུ་རྣམས་དག་བསྟིམ་པ་དང་། དེ་བཞིན་
ཀ་སོགས་སྡེ་པ་སུམ་ཅུ་རྣམས་རྡོ་རྗེ་ཡབ་ཀྱི་ངོ་བོར་བསྒོམ་པ་ལ་བསྟིམ་པར་བྱས་པས་
རབ་ཏུ་གནས་པར་འགྱུར་རོ། །དེ་བཞིན་དུ་དབྱངས་གསལ་བཤད་མ་ཐག་པ་དེ་དག་
ཁོ་ན་མཆོད་ཕྱིར་ཐོགས་སྐུ་རྡོ་རྗེར་བསྒོམ་པ
ད་པ་ལ་གཞུག་པ་དང་། བཅུ་ཡིས་བསྒྱུར་བ་
ནོར་གྱི་དཔེ་བྱད་དེ། དཔེ་བྱད་བརྒྱད་ཅུའི་རང་བཞིན་གསལ་བྱེད་བརྒྱད་ཅུ་རྣམས་ནི་
སྟོད་གཡོགས་ལ་གཞུག་གོ། །ཀ་སོགས་སྡེ་པ་དབྱངས་དང་བཅས་པ་མཁའ་རོ་ཡོན་
ཏན་ཏེ་སུམ་བརྒྱ་དྲུག་ཅུ་རྣམས་ནི་པུས་འཁྱུད་དག་ལ་ཞུགས་པ་བསྒོམ་པར་བྱའོ། །
ཕྱག་རྒྱ་དྲུག་གི་རབ་གནས་ལ་ཧཱུྃ་ཧདཔལ་ལྡན་རྣ་ཆ་ལ་སྟེ་ཞེས་པ། སྟོང་པའི་ངང་
ལས་ཧཾ་ཧལས་བྱུང་བའི་རྣ་ཆ་ཟུང་དག་འོད་དཔག་མེད་ཡབ་ཡུམ་དུ་བསྐྱེད་པ་ལ།
རང་གི་སྙིང་གའི་ས་བོན་ལས་རང་འདྲའི་ཡེ་ཤེས་པ་སྤྱན་དྲངས་ཏེ་བཅུག་པ་འོད་དུ་ཞུ་
ནས་རྣ་ཆར་གྱུར་པ་བསྒོམ་པར་བྱ་བ་དེ་བཞིན་རྒྱན་ལྷག་མ་ལ་རིགས་འགྲེ་བྱས་ལ།
ཨོ་ཨ་ཞེས་པ་ཟུང་ནི་རིམ་བཞིན་མགུལ་རྒྱན་རིན་འབྱུང་དང་སྐུ་རགས་དོན་གྲུབ་ཡབ་
157



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
ཡུམ་དག་ལའོ། །དེ་བཞིན་དུ་ཡང་ཨ་ཡིག་ཐུང་རིང་ཟུང་ནི། ལག་པའི་གདུབ་བུ་ཟུང་
དག་རྣམ་སྣང་ཡབ་ཡུམ་དུ་བསྒོམ་པ་དག་ལ་འགྱུར་ཏེ། རྐང་གདུབ་ཟུང་རྣམ་སྣང་
ཡབ་ཡུམ་དག་ལ་ཧ་ཧྭ་ཡང་གོང་བཞིན་ནོ། །མཐའ་དག་ལུས་ལ་གནས་པ་སྟོང་པའི་
རྣམ་པ་ཞེས་སྟོང་ཆེན་ལྔའི་ཡི་གེ་ཨ་ཨི་རྀ་ཨུ་ལཾ་ལྔ་པོ་དག་ནི་ཐལ་བ་དག་ལ་བསྒོམ་
པར་བྱ་ཞིང་ཐལ་བ་ནི་རྡོར་སེམས་ཀྱི་ངོ་བོའོ། །སྐབས་འདིར་རྒྱན་དྲུག་གི་བྱེ་བྲག་
འཁོར་ལོ་མ་གསུངས་ཀྱང་མི་བསྐྱོད་པའི་ངོ་བོ་འཁོར་ལོ་ནི་དེའི་ས་བོན་གྱིས་བྱེད་པར་
འདྲའོ་སྙམ་མོ། །འདིར་ཡི་གེ་འདི་རྣམས་རང་ཉིད་གཙོ་བོའི་ཐུགས་ཀ་ནས་ཕྱུངས་ཏེ་
གཞུག་པར་བཤད་པའང་སྣང་ངོ༌། །རབ་གནས་བསྡུས་པའི་ཆོ་ག་ནི་རབ་ཏུ་གནས་
བྱའི་རྟེན་ལྷ་དམ་ཚིག་པར་བསྐྱེད་པ་ལ། སློབ་དཔོན་རང་གི་ལུས་ཡེ་ཤེས་ཀྱི་ལྷའི་
རྣམ་པ་ཅན་དུ་བསྒོམ་པ་དག་ལས། སྐུ་གསུང་ཐུགས་རྡོ་རྗེ་གསུམ་དང་བཅས་པའི་
བདག་ཉིད་ཅན་ཕུང་པོ་སངས་རྒྱས་ལྔ་དང་། ཁམས་ཡུམ་ལྔ་དང་ལ་སོགས་པ་ཞེས་
དབང་ཡུལ་བྱང་སེམས་ཡབ་ཡུམ་དང་། ཁྲོ་བོ་ཁྲོ་མོ་ལ་སོགས་པ་ཀུན་ཕྱུངས་ནས་རྟེན་
གྱི་ལྷ་དམ་ཚིག་པ་རྣམས་ཀྱི་ནི་རང་རང་གི་སྙིང་གའི་པདྨར་ལྷ་རང་རང་གི་ས་བོན་གྱི་
སྔགས་བརྗོད་པ་དག་གི་སྒོ་ནས་རིམ་པས་དགོད་པར་བྱ་ཞིང་ལྷ་དེ་དག་གི་ཐུགས་
ཀར་སོ་སོའི་ས་བོན་བཀོད་ན་ཚུལ་དེས་རབ་ཏུ་གནས་པར་འགྱུར་ཏེ་ཀྱེ་མི་ཡི་བདག་
པོ་མཆོད་རྟེན་དང་སྐུ་གཟུགས་སོགས་ལའོ། །ཞེས་སོ། །དེ་ནས་རབ་གནས་ཀྱི་སྦྱོར་
དངོས་རྗེས་གསུམ་གྱི་ཆོ་གའི་ཁ་སྐོང་བསྟན་པ་ལས། རབ་གནས་ཚར་ནས་དཀྱིལ་
འཁོར་ཉེ་བར་བསྡུ་བའི་དུས་སུ་ལགུ་པའི་རྡོ་རྗེ་དག་གིས་རང་གི་ལུས་ལ་དཀྱིལ་
འཁོར་དུ་བཀོད་པའི་ས་བོན་ལྷའི་ངོ་བོར་བསྒྲུབ་པ་རྣམས་གཞུག་པར་བྱ་ཞིང་། དེའི་
རྗེས་སུ་ལག་པའི་རྡོ་རྗེ་དེས་དབང་ལྡན་ཕྱོགས་ཀྱི་རྩིག་པ་ནས་བཟུང་སྟེ་ཚངས་ཐིག་
གི་ལམ་ནས་རྡུལ་མཚོན་དབྱི་བ་སོགས་བྱའོ། །དངོས་གཞི་མངའ་དབུལ་སོགས་ཀྱི་
158



སྐུ་
དུས་འཁོར་དབང་ལེའི་འགྲེལ་པ།
སྐབས་འདི་དང་དང་པོ་སྟ་གོན་གྱི་སྐབས་དེ་རུ་ཡང་། རི་མོར་གྱིས་པའི་ཐང་སྐུ་
རྣམས་ཀྱི་ཁྲུས་གསོལ་བ་ནི། མེ་ལོང་དུ་གཟུགས་བརྙན་ཤར་བ་ལ་ནི་ཁྲུས་བྱ་བའི་
གནས་སུ་འགྱུར་ཏེ་དངོས་ལ་བྱར་མེད་དོ། །ཁྲུས་བྱས་པ་དང་། རབ་གནས་གྲུབ་པའི་
ཕྱི་ནས་དྲི་དང་སྤྱོས་དང་ཤིན་ཏུ་དྲི་བཟང་མེ་ཏོག་རྣམས་དང་། གླུ་དང་རོལ་མོ་དག་
དང་ནི། གུར་དང་རྣམ་མང་མཆོག་གི་གོས་དང་། རྡ་ཡབ་དང་ནི་གདུགས་རྣམས་
དག་གིས་རབ་དུ་གནས་པའི་ལྷ་ལ་མཆོད་པར་བྱའོ། །གཞན་ཡང་ཐལ་མོ་སྦྱར་ཏེ་ཇི་
སྲིད་དུ་བརྟན་པར་བཞུགས་པར་གསོལ་བ་གདབ། ཡི་གེ་དྲུག་པ་བཟླས་ཤིང་རྡོ་རྗེ་
བཅས་པའི་ལག་པས་རྟེན་གྱི་སྟོད་སྨད་པར་གསུམ་ལ་རེག་སྟེ་བརྟན་པར་བྱ། བསྟོད་
པས་བསྟོད་པ་ཆོ་གའི་དངོས་གཞིའི་སྐབས་སུའོ། །དེ་ལྟར་རབ་གནས་བྱས་ནས་དེའི་
རྗེས་སུ་གཏོར་མ་བཏང་། ཡོན་བདག་གིས་ཕྱག་འཚལ་ཞིང་ཡོན་བདག་བསྒོ་བ་བྱས་
ནས། རྣམ་པ་མང་པོ་མཆོག་གི་རོ་རྣམ་དག་གིས་དགེ་འདུན་གྱི་སྡེ་ལ་མཆོད་སྟོན་
རབ་ཏུ་སྦྱིན་པར་བྱའོ། །ཞར་བྱུང་ཁྲོན་པ་སོགས་དང་སྐྱེད་ཚལ་གྱི་ཤིང་རབ་ཏུ་གནས་
པ་བྱ་ན། ཁྲོན་པ་དང་རྫིང་བུ་དང་མཚེའུར་ཞེས་པ་མཚོ་ཆུང་ངུ་སྟེ་དེ་དག་རྣམས་ལ།
དབུས་སུའམ་སྟབས་མ་བདེ་ན་གང་རིགས་སུ་མཆོད་སྡོང་དེའི་ཉིས་འགྱུར་གཟུགས་
ལ་དེའི་དབུས་སུ་ཆུ་བདག་བ་རུ་ཎ་དང་། ཕྱོགས་བཞི་དང་ཕྱོགས་བྲུལ་མཚམས་བཞི་
ཉིད་དུ་ནི་ཀླུ་ཡི་རྒྱལ་པོ་དུང་སྐྱོང་ལ་སོགས་པ་ནོར་ཏེ་བརྒྱད་པོ་རྣམས་དམ་ཚིག་པ་
བསྐྱེད་ནས་དགོད་པར་བྱ་ཞིང་། ཁྲོན་པ་སོགས་ཀྱི་ཆུ་དེ་ལ་ལན་ཚ་ནས་སྦྲང་རྩིའི་རྒྱ་
མཚོའི་བར་གྱི་ཆུ་གཏེར་བདུན་པོ་རང་རང་གི་མིང་ཡིག་དང་པོའི་ས་བོན་ཀྵ་མཾ་ཨོཾ་ཧཱུྃ་
དཾ་ཧཱུཾ་མཾ་བདུན་གྱིས་བསྐྱེད་པ་བྱས་ཏེ། རྫིང་བུ་སོགས་ཀྱི་གནས་དེར་སྦྲང་རྩི་གཙང་
མའི་ཆུ་དང་ལྡན་པའི་དྲི་ལྟ་ལ་སོགས་པ་གཞུག་པར་བྱ་ཞིང་། མེ་ཏོག་ལ་སོགས་པས་
མཆོད་ནས་ཆུ་གཏེར་བདུན་གྱི་རང་བཞིན་དུ་བསྒོམ་མོ། །ས་དྷུ་པུ་ཏུ་ས་བདུད་རྩི་ལྔ་
པ་
154



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
གཞུག་པར་བཤད་ཀྱང་ནང་གི་བདུད་རྩི་ལྔ་ནི་གཞུག་པ་ཀླུ་ལ་མི་ལེགས་པར་བླ་མ་
དག་གསུངས། རབ་ཏུ་གནས་བྱའི་རྗེས་སུ་སྦྱིན་སྲེག་གིས་ལྷ་རྣམས་ཚིམ་པར་བྱས་
པའི་མཐར་ནི་རྫིང་བུ་སོགས་ཀྱི་འགྲམ་དུ་བ་ལང་གི་ལྕི་བས་བྱུགས་པའི་ཙན་དན་གྱི་
དྲིའི་ཆུས་བརླན་པའི་མཎྜལ་ལ་དེར་དཀར་མངར་གཙང་མའི་གཏོར་མ་དང་མེ་ཏོག་
སོགས་ཀྱིས་ཀླུ་མཆོད་པར་བྱ་ལ། དེ་ཡང་རྫིང་བུ་ལ་སོགས་དེ་དག་ལ་དབུས་སུ་ཆུ་
ལྷ་ཆུ་བདག་བ་རུ་ཎ་དཀར་པོ་ཕྱག་ན་ཞགས་པ་བསྣམ་པ་འཁོར་ཀླུ་བརྒྱད་ཀྱིས་
བསྐོར་བ་བསྒོམ་པར་བྱ་ཞིང༌། རང་གི་སྙིང་གའི་འོད་ཟེར་གྱིས་ཆུ་བདག་དང་ཀླུ་
བརྒྱད་འཁོར་དང་བཅས་པ་ལ་གོང་བཤད་ལྟར་མཆོད་པ་ཕུལ་ཏེ་བསྟོད་པ་བྱ། ཡི་གེ་
བརྒྱ་པ་བཟླས་ཏེ་གནས་དེར་བརྟན་པར་བཞུགས་སུ་གསོལ་བས་ཆུ་ཟད་པ་མེད་པར་
གྱུར་པར་བསམ་ཞིང་ཤིས་བརྗོད་བྱ་ལ། གཞོན་ནུ་མ་རྣམས་སྟོན་མོས་མཉེས་པར་
བྱའོ། །ལྗོན་ཤིང་སྐྱེད་ཚལ་རབ་གནས་བྱ་ན་སྐྱེད་མོས་ཚལ་དུ་ཤིང་གི་གཙོ་བོ་གང་
འོས་གཅིག་རྣམ་སྣང་དུ་བསྐྱེད་ཡེ་ཤེས་པ་གཞུག་ཅིང་དབང་བསྐུར་བྱས། དེ་ཡོངས་སུ་
གྱུར་པ་ལས་ལྗོན་ཤིང་དེ་ཉིད་དུ་
གྱུར་པར་བསམ་ལ།
པ་སོགས་ཀྱི་དཔག་
བསམ་ལྗོན་པ་མཐའ་དག་གི་ལྷ་དང་ཤིང་རྟེན་དང་བརྟེན་པར་བཅས་པ་བཀུགས་ལ་
སྐྱེད་ཚལ་གྱི་ཤིང་དེ་དག་ལ་བསྟིམ་ཞིང་དབྱེར་མེད་དུ་གནས་པར་དབང་ནི་བསྐུར་
ནས་སོ། །ལྗོན་ཤིང་ལ་གནས་པའི་ལྷ་གཏོར་མ་སོགས་ཀྱིས་མཆོད་དེ། ཤིང་རྣམས་མི་
ཟད་པར་འཕེལ་བའི་སྨོན་ལམ་དང་ཤིས་པ་བརྗོད་པར་བྱའོ། །མཇུག་གི་ཆོ་གའི་ཡན་
ལག་ནི། རབ་ཏུ་གནས་པའི་ཆོ་ག་ལེགས་པར་བྱས་ཟིན་ནས། དཀྱིལ་འཁོར་གྱི་
མཆོད་པའི་ཡོ་བྱད་ཅོད་པན་དང་། དར་དཔྱངས་དག་དང༌། དོ་ཤལ་དང་གདུ་བུ་དང་
ནི་དེ་བཞིན་རྣ་ཆ་སྐུ་རགས་ལ་སོགས་པ། སློབ་དཔོན་ལ་ནི་རབ་ཏུ་སྦྱིན་བྱར་འགྱུར་
ཏེ་ཀྱེ་མི་ཡི་བདག་པོ་སློབ་དཔོན་ལ་ཡོན་ཡང་། སྦྱིན་བདག་བདག་ཉིད་ཀྱི་འབྱོར་པ་
ལྷ་ཡུལ་
10



དུས་འཁོར་དབང་ལེའི་འགྲེལ་པ།
དང་མཐུན་པའི་ནུས་པས་དབུལ་བར་བྱས་ནས་སོ། །སྦྱིན་བདག་གིས་ནི་བསོད་
ནམས་རྒྱ་ཆེན་པོ་ཐོབ་པའི་སླད་དུ་མཐའ་དག་ཚོགས་ཀྱི་རིགས་རྣལ་འབྱོར་དང་རྣལ་
འབྱོང་མ་རྣམས་ལ་ཚོགས་ཀྱི་མཆོད་པ་ཕུལ་ཞིང་དགེ་བའི་རྩ་བ་དེ་ཐམས་ཅ
ཐམས་ཅད་ཀྱང་།
གཞན་དོན་དུ་བླ་མེད་བྱང་ཆུབ་དོན་དུ་གཉེར་བར་བྱ་སྟེ།
བསོད་ནམས་འདི་ཡིས་
རྣམ་གསུམ་སྲིད་པ་ལ་གནས་སེམས་ཅན་རྣམས་ནི་བླ་ན་མེད་པའི་བྱང་ཆུབ་ཆེན་པོ་
ཐོབ་པར་ཤོག་ཅིག་ཅེས་བསམ་པ་ཐག་པ་ནས་བསྔོ་ཞིང་སྨོན་ལམ་གདབ་པར་བྱའོ། །
སྐུ་གཟུགས་སོགས་ཀྱི་རབ་གནས་བྱ་བ་སྟེང་དུ་བླ་རེ་བཀོད་ཅིང་སོགས་ནས་འདིའི་
བར་དུ་ཚིགས་བཅད་བཅུ་གཉིས་འགྲེལ་བས་གོ་སླ་བར་མཛད་དེ་མ་བཤད་པ་གོ་སླ་
ཡང་ཆོ་གའི་ཁྱད་པར་ཕྲ་མོ་འགའ་ཞིག་གསལ་ཁ་མེད་པས་སྔ་འགྲེལ་རྣམས་སུ་ཅུང་
ཟད་མི་འདྲ་བ་འགར་བྱས་པ་ཡང་དོན་ལ་འགལ་བ་ཆེར་མེད་བར་མངོན་ནོ། །ད་ནི་
དབང་གོང་མའི་ཆོ་ག་སོགས་ཀྱི་སླད་དུ་ལས་ཀྱི་ཕྱག་རྒྱའི་དབྱེ་བ་གསུངས་པ། ཇི་སྲིད་
ཕྱོགས་ཀྱི་ལོ་སྟེ་ལོ་བཅུ་ནི་གཅིག་པུ་དེ་ཉིད་ཤེར་ཕྱིན་མའི་ངོ་བོ་ཡིན་ཀྱང་གནས་
སྐབས་རྣམ་པ་བཅུ་རུ་འགྱུར་ཏེ། གང་ཞེ་ན་ལོ་གཅིག་མ་སྦྱིན་པ་ནས་ལོ་བཅུ་མ་ཡེ་
ཤེས་ཀྱི་ཕར་ཕྱིན་གྱི་བར་གྱི་ནུས་མ་བཅུའི་རང་བཞིན་ཏེ། དེ་དག་ནི་མིག་གིས་བལྟ་
བ་དང་ནི་ནུ་མ་ལ་རེག་པར་བྱ་བ་ཙམ་དུ་འགྱུར་གྱི་དངོས་སུ་བསྟེན་བྱའི་འོས་མ་ཡིན་
ཏེ། བྱིས་པའམ་གཞོན་ནུ་མའི་གནས་སྐབས་སུ་གྱུར་པའི་ཕྱིར་རོ། །དེ་ལ་ཡང་རྣམ་པ་
གཉིས་སུ་དབྱེ་བ་བྱས་ན་ཇི་སྲིད་སོ་ལྷུང་བར་མ་གྱུར་པ་ལོ་བརྒྱད་པ་དེ་སྲིད་དུ་ཡེ་ཤེས
ཀྱི་ཁམས་ཏེ་ལུས་ཀྱི་ཆ་སོ་སོགས་མ་ལྷུང་བའམ་མི་འཛད་པའི་ཕྱིར་རོ། །འདིར་རྡུལ་
མི་འཛག་པའི་དོན་དུ་བཤད་ཀྱང་རྡུལ་མི་འཛག་པ་ནི་ལོ་བཅུ་གཉིས་ཀྱི་བར་དུ་ཡོད་
པས་འདི་ཁོ་ནའི་ཆོས་སུ་མི་འགྱུར་རོ། །སོ་ལྷུང་ནས་ནམ་མཁའི་ཁམས་སོ། །དེ་ལྟར་
གོང་དུ་ནུས་མ་བཅུ་དང་སྦྱར་བ་དང་འདིར་གཉིས་སུ་བྱས་པ་ནི་སྤྱི་དང་བྱེ་བྲག་གི་དབྱེ་
11



པ་ལ་སོགས་
མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
སྒོ་ཡིན་པས་མི་འགལ་ལོ། །དེ་ལྟར་ཁམས་གཉིས་ཀྱི་གནས་སྐབས་ནི་གཞོན་ནུ་མ་སྐྱེ་
གནས་ལ་རྡོ་རྗེས་བསྣུན་པ་སོགས་ཀྱིས་མ་ཉམས་པ་ཡིན་པས། བལྟ་བ་དང་རེག་པ་
དང་ལག་བཅིང་གི་བཀུར་སྟི་སོགས་ཀྱིས་མཆོད་པར་བྱ་བ་ཡིན་ཡང་། དབང་གི་དོན་
དུ་བསྟེན་བྱའི་འོས་མིན་ནོ། །ལོ་བཅུ་རྫོགས་པ་དེ་ནས་ལོ་ཉི་ཤུ་པའི་བར་དུ་ནི་འཁྱུད་
པར་བྱ་བ་སྟེ་དེ་ཡང་རོ་དང་བཅས་པའི་ཆུ་གཏེར་ཞེས་པ་བཞི་དང་དྲུག་སྟེ། རིམ་
བཞིན་གཡོ་བ་རླུང་གི་ཁམས་ སྒྲོལ་མའི་རིགས་སམ་རང་བཞིན་དུ་གྱུར་བ
པ་རྣམས་ནི་སྦྱོར་བའི་དོན་དུ་བསྟེན་པར་བྱའོ། །དེ་ལ་དང་པོ་བཞི་ནི་བཅུ་གཅིག་མ་
རླུང་གི་ཁམས། བཅུ་གཉིས་མ་མེ། བཅུ་གསུམ་མ་ཆུ། བཅུ་བཞི་མ་ས་སྟེ་ཡུམ་ཆེན་
བཞིའི་གནས་སྐབས་སོ། །དེ་ནས་དྲུག་ནི་སྒྲ་ལ་སོགས་པ་སེམས་མ་དྲུག་གི་རང་
བཞིན་ཏེ། བཅོ་ལྔ་མ་སྒྲ། བཅུ་དྲུག་མ་རེག་བྱ། བཅུ་བདུན་མ་རོ། བཅོ་བརྒྱད་མ་
གཟུགས། བཅུ་དགུ་མ་དྲི། ཉི་ཤུ་མ་ཆོས་ཁམས་རྡོ་རྗེ་མའི་བདག་ཉིད་དོ། །དེ་ནས་ལོ་
ནི་ཉི་ཤུ་ཡན་ཆད་ཁུ་བ་ལྷག་པར་འཕྲོག་པས་ཕྱག་རྒྱ་མཆོག་ཏུ་འཇིགས་བྱེད་མ་ཞེས་
བྱ་སྟེ། ཁྲོ་བོ་དང་འབྱུང་པོ་དང་ལྷ་མིན་གྱི་ཆུ་ཡིན་པས། ཉེར་གཅིག་ནས་སུམ་ཅུའི་
བར་དུ་རིམ་བཞིན་ཤིང་སྔོན་མ་དང་། ཤིན་སྟོབས་མ་དང་། རྨུགས་བྱེད་མ་དང་།
ཁེངས་ལྡན་མ་དང་། རེངས་བྱེད་མ་དང་། འོད་ཟེར་ཅན་མ་དང་། ཙུན་དཱ་དང་། ཁྲོ་
གཉེར་ཅན་མ་དང་། རྡོ་རྗེ་ལྕགས་སྒྲོག་མ་དང་། དྲག་སྤྱན་མ་སྟེ་ཁྲོ་བོ་བཅུའི་ལྷ་མོ་
རྣམས་སོ། །དེ་ནས་སོ་གཅིག་ནས་སོ་བརྒྱད་བར་ལོ་བརྒྱད་ནི་འབྱུང་པོའི་ཆ་སྟེ། ཙརྩི་
ཀཱ་དང་ཕག་མོ་དང་དྲག་མོ་དང་དབང་མོ་དང་ཚངས་མ་དང༌། དཔལ་ཆེན་མོ་དང༌།
གཞོན་ནུ་མ་དང་ཁྱབ་འཇུག་མའོ། །ལོ་སོ་དགུ་ནས་ཞེ་དྲུག་པའི་བར་བརྒྱད་ནི། ཁྱི་
དང་ཕག་དང་སྟག་དང་ཅེ་སྤྱང་དང་མཁའ་ལྡིང་དང་འུག་པ་དང་བྱ་རྒོད་དང་བྱ་རོག་གི་
གདོང་མ་སྟེ། དེ་ལྟར་ཇི་སྲིད་ལོ་བཞི་བཅུ་རྩ་དྲུག་གི་བར་དུའོ། །དེ་རྣམས་ལས་དབང་
ཁྲོ་
162
་ ་་་



དུས་འཁོར་དབང་ལེའི་འགྲེལ་པ།
གི་དོན་དུ་ནི་བཅུ་གཅིག་ནས་ཉི་ཤུའི་བར་གྱི་སྔར་བཤད་དྲུག་དང་གསུམ་སྟེ། བཞི་ཡི་
ནང་གི་དང་པོ་བཅུ་གཅིག་མ་ནི་རྡུལ་འཛག་པ་མེད་པའི་ཕྱིར་གཟུང་བར་མི་བྱའོ། །དེ་
ལྟར་རིག་མ་དགུ་པོ་དེ་དག་བདེ་མཉམ་གྱི་འབྲས་བུ་སྟེར་བ་ཡིན་པས་དབང་གི་དུས་
སུ་ངེས་པར་བསྟེན་པར་བྱ་ལ། གཞན་ཉེར་གཅིག་མ་ནས་ཞེ་དྲུག་མའི་བར་ནི་རྗེས་
དྲན་གྱི་སྐབས་སོགས་སུ་བདེ་བ་ཆེན་པོ་བསྒོམ་པའི་དོན་དུ་བསྟེན་པར་བྱ་བའོ། །
དབང་གོང་མ་དེ་ལ་གོང་མ་དང་། གོང་མ་ཆེན་པོ་གཉིས་སུ་དབྱེ་བའི་སྔ་མ་ནི་ཀུན་
རྫོབ་ཀྱི་དབང་སྟེ་སེམས་ཅན་ལམ་ལ་གཞུག་པ་དང་།
ལམ་ཡོངས་སུ་ཤེས་པ་དང༌།
རྒྱུད་ཉན་པ་ལ་དབང་བའི་དོན་དུ་ཡིན་ལ། ཕྱི་མ་ནི་དབང་བསྐུར་བ་དང་རྒྱུད་སྟོན་པ་
སློབ་དཔོན་ཆེན་པོའི་གོ་འཕང་གི་གནས་སྦྱིན་པའི་དོན་དུ་དོན་དམ་པའི་དབང་ངོ༌། །
དང་པོར་གནས་འདི་ལ་སྐྲག་པ་དང་མ་དད་པར་འཁྲུལ་པའི་སེམས་སོགས་ཀྱི་སྐྱོན་
དང་བྲལ་བའི་རིག་མ་ལོ་བཅུ་གཉིས་པ་སོགས་རྒྱུད་ཡོངས་སུ་སྨིན་པ་ནི་སློབ་མས་བླ་
མ་ལ་དབུལ་བར་བྱས་ཏེ། དེ་ནས་གསོལ་བ་གདབ་པ་དང་། འཆད་འགྱུར་ལྟར་
བསྟོད་པའི་སྒོ་ནས་གསོལ་བ་གདབ་པར་བྱའོ། །དེ་ནས་བླ་མ་མཉེས་པས་འཇིག་རྟེན་
ཀུན་རྫོབ་ཀྱི་དགའ་བ་བཞིའི་སྒོ་ནས་དབང་བསྐུར་བ་ལ། དཔལ་ལྡན་ཤེས་རབ་མའི་
ནུ་མ་ལ་ཡང་དབང་གོང་མའི་དང་པོར་ཏེ་ཐོག་མར་སློབ་མས་ལག་པས་རེག་པ་ལས།
ཁུ་བ་གཡོ་བའི་བདེ་བ་བྱིས་པའི་གནས་སྐབས་ལྟ་བུ་གང་ཡིན་པ་བུམ་པའི་དབང་ནི་
དེ་ཉིད་དོ། །དེ་ནས་སློབ་དཔོན་གྱིས་ཆོ་ག་བཞིན་དུ་གསང་བའི་མཆོད་པ་བྱས་ནས།
སློབ་མ་མིག་བཀབ་པའི་ལྕེ་ལ་ཡུམ་གྱི་གསང་བ་དག་ལས་བླང་བའི་བདུད་རྩི་བྱང་
ཆུབ་སེམས་རི་བོང་འཛིན་པ་ཁུ་བ་ཉིད་སློབ་དཔོན་གྱི་ལག་གཡོན་མཐེབ་སྲིན་སྦྱར་
བས། སློབ་མའི་ཁར་བྱིན་པ་མྱོང་བ་དང་ནི་གདོང་གཡོགས་བཀྲོལ་ཏེ་ཕྱག་རྒྱའི་བྷ་ག་
ཡང་གསལ་བར་བྱས་པ་ལ། སློབ་མས་བལྟ་བ་དག་གིས་གཡོ་བའི་བདེ་བ་ལང་ཚོའི་
163



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
གནས་སྐབས་ཀྱི་དགའ་བ་སྐྱེས་པ་གསང་བའི་དབང་དུ་འགྱུར་རོ། །དེ་ནས་ཤེས་རབ་
ཡེ་ཤེས་ཀྱི་དབང་ལ་མཐའ་དག་རྒྱལ་བའི་རིགས་ཀྱི་ཡན་ལག་འཆད་འགྱུར་ལྟར་ཨོ་
སོགས་རིགས་ལྔའི་ས་བོན་དང་། ཞལ་གྱི་ཡི་གེ་བཞི་སློབ་མའི་ལུས་ལ་བཀོད་དེ་སྦྱང་
བ་བྱས་ནས་ནི། རྒྱལ་བ་རྡོ་རྗེ་སེམས་དཔའ་དག་ཀྱང་འདིར་ནི་བླ་མས་དཔང་པོར་
བྱས་ནས་སློབ་མ་ལ་ནི་ཕྱག་རྒྱ་མ་ལག་བཅིངས་དང་འཁྱུད་པར་བྱ་བའི་དོན་དུ་གཏད་
ནས་སྦྱིན་བར་བྱ་སྟེ། ཇི་ལྟར་སྐལ་བ་ངན་པའི་སེམས་ཅན་དབང་པོ་གཉིས་སྦྱོར་གྱི་
བདེ་བ་ལ་བསྟེན་ནས་འཕོ་མེད་བདེ་བ་ཆེན་པོ་མངོན་དུ་བྱེད་པའི་ལམ་ལ་མི་འཇུག་པ་
འདི་དག །སྔགས་ཀྱི་ལམ་བསྒོམ་པ་ལ་དབང་བ་དང་རྒྱུད་མཉན་པའི་ཆེད་དུ་དེ་ལྟར་
དབང་བསྐུར་བ་ཡིན་གྱི་རྒྱུད་བསྟན་པ་དང་དཀྱིལ་འཁོར་འབྲི་བ་སོགས་སློབ་དཔོན་
ཉིད་དུ་དབང་བསྐུར་པ་ནི་མ་ཡིན་ནོ། །སློབ་མ་དེས་ཀྱང་ཕྱག་རྒྱ་མ་དེ་ལ་ལག་
བཅིངས་སོགས་བདེ་བའི་སྒྱུ་རྩལ་སྣ་ཚོགས་བྱ་བ་དང་འཁྱུད་པར་བྱས་ནས་དགའ་བ་
བཞི་ངོས་བཟུང་ཞིང་དེ་ཁོ་ན་ཉིད་ཀྱི་ལྟ་བ་དང་མ་བྲལ་བར་བྱ་སྟེ། འདི་ནི་ཀུན་རྫོབ་
འཇིག་རྟེན་པའི་དབང་བཞིའོ། །འདིར་ཡང་དང་པོར་ནུ་མ་ལ་རེག་པ་དང་དགོད་པ་ཡི་
སྒྲ་དང་རེག་བྱའི་ཡོན་ཏན་གཉིས་ཀྱི་བདག་ཉིད་ཀྱི་ཁུ་བ་གཡོ་བའི་བདེ་བ་དང་།
གསང་བའི་བྷ་ག་ལ་ལྟ་བ་གཟུགས་ཀྱི་ཡོན་ཏན་དང་སྔ་མ་གཉིས་བཅས་གསུམ་གྱི་སྔ་
མ་ལས་བདེ་བ་ཆེ་བ་དང༌། ལག་བཅངས་ཞེས་པ་སྔ་མའི་སྟེང་དུ་མཆུ་གཞིབ་པའི་རོ་
བཅས་བཞི་དང་། གཉིས་སྦྱོར་ནི་དྲི་དང་བཅས་པའི་ལྔ་སྟེ་འབྱུང་བ་ལྔའི་ཡོན་ཏན་གྱི་
ཆ་རྫོགས་པས་བདེ་བ་ཇེ་ཆེར་འཕེལ་བ་ནི་འདོད་གཟུགས་ཀྱི་ལྷའི་བདེ་བ་རྣམ་པར་
དག་པ་དང་སྦྱར་བ་ལེའུ་ལྔ་པར་འཆད་པར་འགྱུར་རོ། །འདི་ནི་འཇིག་རྟེན་པའི་དབང་
བཞིས་སྔགས་དོན་བསྒོམ་པའི་སློབ་དཔོན་ཙམ་དུ་བྱེད་པའི་སླད་དུ་སྟེ་འཇིག་རྟེན་
གཞུག་པའི་སླད་དུ་ཀུན་རྫོབ་ཀྱི་དབང་རྣམ་པ་བཞིའི་ངེས་པའོ་ཞེས་གསུངས་པས།
cམ



དུས་འཁོར་དབང་ལེའི་འགྲེལ་པ།
ཐིག་ལེ་དཔྲལ་བ་ནས་བབ་པའི་བྱང་སེམས་རྡོ་རྗེ་ནོར་བུའི་རྩེར་མི་འཛག་པར་བྱས་པ་
ལས་རྣམ་རྟོག་ཅི་རིགས་འགག་པའི་དགའ་བ་བཞི་པའི་གནས་སྐབས་ལ་ལྷན་སྐྱེས་སུ་
བཏགས་པ་ཙམ་གྱི་དབང་བཞིའོ། །དེ་ནས་རྒྱུད་འགྲེལ་བ་བཅས་པའི་དགོངས་དོན་
ཤེས་པར་གྱུར་པ་ན། རྡོ་རྗེ་སློབ་དཔོན་བདག་པོ་ཆེན་པོའི་དབང་བསྐུར་བའི་དོན་དུ་
ཁྱིམ་ན་གནས་པའི་སློབ་མས་རིག་མ་བཅུ་པོ་རྣམས་བླ་མ་ལ་འབུལ་བར་བྱ་སྟེ། རྩ་
རྒྱུད་ལས། སྲིང་མོའི་བུ་མོ་བུ་མོ་དང་། །སྲིང་མོ་དེ་བཞིན་སྐྱེད་བྱེད་མ། །དེ་བཞིན་ཆུང་
མའི་མ་དང་ནི། །དེ་བཞིན་ཞང་པོའི་བུད་མེད་དང་། །ཕ་ཡི་སྤུན་ཟླའི་ཆུང་མ་དང་། །
དེ་བཞིན་ཕ་ཡི་སྲིང་མོ་དང་། །རང་གི་མ་ཡི་སྤུན་ཟླ་ཉིད། །རང་གི་ཆུང་མ་མཆོག་
གཟུགས་ཅན། །སྒྲོལ་མ་ལ་སོགས་ཆོས་ཁམས་མཐར། །རང་རིགས་ལས་སྐྱེས་རིག་
མ་བཅུ། །ཐར་པ་འདོད་པའི་ཁྱིམ་པ་ཡིས། །དབང་གི་དུས་སུ་རབ་སྦྱིན་བྱ། །རིག་མ་
འདི་རྣམས་རིགས་བསྲུང་ཕྱིར། །གལ་ཏེ་བླ་མར་མི་འབུལ་ན། །དེ་ཚེ་ཁྱིམ་ན་གནས་
རྣམས་ལ། །གཞན་གྱིས་དབང་བསྐུར་སྦྱིན་མི་བྱ། །དཀྱིལ་འཁོར་དུ་ནི་དབང་བསྐུར་
པ་རིགས་སྐྱེས་སོགས་གཞན་རྣམས་ཀྱིས། །དགེ་སློང་དགེ་ཚུལ་རྣམས་
ལ་ནི། །བླ་མས་སྦྱིན་བྱ་མི་ཡི་བདག །རླུང་སོགས་རིམ་པས་དམངས་རིགས་སོ། །
རྒྱལ་རིགས་དེ་བཞིན་བྲམ་ཟེ་མོ། །རྗེ་མོ་གཡུང་མོ་ཉ་པ་མོ། །གར་མ་དེ་བཞིན་ཚོས་
མཁན་མོ། །ཀོ་པགས་བྱེད་པ་གཏུམ་མོ་ནི། །མཐར་སྐྱེས་ཆོས་ཁམས་མ་སྟེ་བཅུ། །
རིག་མ་ཆེན་མོར་ཡང་དག་བརྗོད། །ལོངས་སྤྱོད་གྲོལ་འབྲས་རབ་ཏུ་སྟེར། །ཞེས་
གསུངས་པ་ལྟར། རང་གི་རིགས་ལས་སྐྱེས་པ་བཅུ་ནི། ཚ་མོ་དང་བུ་མོ་དང་སྲིང་མོ་
དང་མ་བཞི་ནི། སྒྲོལ་མ་གོས་དཀར་མ་ཀཱི་སྤུན་མའི་རིགས་སྟེ་རིམ་བཞིན་སྦྱར་རོ། །
དེ་བཞིན་ཆུང་མའི་མ་སོགས་རང་གི་ཆུང་མའི་བར་ནི་སྒྲ་རེག་རོ་གཟུགས་དྲི་ཆོས་
ཁམས་རྡོ་རྗེ་མའི་བར་དུ་སྦྱར་ཏེ་དེ་ལྟར་བཅུའོ། །རང་གི་རིགས་བསྲུང་བའི་ཕྱིར་དེ་
བའི། །དམངས་
165



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
དག་དབང་དུས་སུ་བླ་མའི་ཕྱག་རྒྱུར་མི་འབུལ་ན་དབང་སྦྱིན་པར་མི་བྱའོ། །གཞན་
རིགས་ནི་དམངས་རིགས་མོ་དང་རྒྱལ་རིགས་བྲམ་ཟེ་རྗེ་རིགས་མོ་བཞི་ནི་རླུང་མེ་ཆུ་
ས་ཡི་ཡུམ་བཞིའི་རིགས་སོ། །གཡུང་མོ་སྟེ་གདོལ་པ་མོ་ནས་གཏུམ་མོའི་བར་དྲུག་ནི་
སྒྲ་རེག་རོ་གཟུགས་དྲི་ཆོས་ཁམས་རྡོ་རྗེ་མའི་བར་དུ་སྦྱར་ལ། དབང་གི་དུས་སུ་ཡུམ་
བཞི་དང་རྡོ་རྗེ་མ་དྲུག་གི་རིགས་ཅན་བཅུ་ལས་གཞན་མ་གསུངས་ལ། འདི་དག་
དབང་དུས་སུ་བླ་མར་ཕུལ་ན་གནས་སྐབས་སུ་མཐོ་རིས་ཀྱི་ལོངས་སྤྱོད་དང་། མཐར་
རྣམ་གྲོལ་མཆོག་གི་བདེ་བ་མི་འགྱུར་བ་ཐོབ་སྟེ་ཕར་ཕྱིན་བཅུ་དང་དབང་བཅུ་ས་བཅུ་
སྟོབས་བཅུ་རྣམ་པར་དག་པར་འགྱུར་ཏེ། མཚན་བརྗོད་ལས། སངས་རྒྱས་རྣམ་པར་
སྣང་མཛད་ཆེ། །ཞེས་པ་ནས། རྣམ་བཅུ་དབང་ལྡན་ཆེ་བ་པོ། །ཞེས་པའི་བར་གྱི་བཅུ་
ཚན་གྱིས་བསྟན་པ་བཞིན་ནོ། །དེ་ལྟར་དཀྱིལ་འཁོར་ཆེན་པོའི་སློབ་དཔོན་བདག་པོ་
ཆེན་པོའི་གོ་འཕང་འདོད་པས་ཕྱག་རྒྱ་བཅུ་དབུལ་བར་བྱའོ། །དེ་ནས་ཀྱེ་བཅོམ་ལྡན་
འདས་ཕ་རོལ་ཏུ་ཕྱིན་པ་བཅུ་པོ་ཐམས་ཅད་ཐོབ་བོ། །ད་ནི་བདག་གིས་ཅི་ཞིག་བགྱི་
ཞེས་ཞུས་པས། སློབ་དཔོན་གྱིས་ལན་བྱིན་པ་ཕྱག་རྒྱ་བཅུའི་ནང་ནས་ཁྱོད་རང་གི་
ཆུང་མ་འདི་བཟུང་ནས་དེ་དང་ལྷན་ཅིག་བདག་ལ་དབང་གི་དོན་དུ་གསོལ་བ་གདབ་
པར་བྱོས་ཤིག་ཅེས་བྱ་ལ་དགེ་སློང་དང་དགེ་ཚུལ་ཆུང་མ་མེད་པ་ལ་ནི་གཏུམ་མོ་
མཐར་སྐྱེས་ཆོས་ཁམས་རྡོ་རྗེ་མ་རང་གི་ཆུང་མར་བྱའོ། །དེ་ནས་སློབ་མ་ཕྱག་རྒྱ་དང་
ལྷན་ཅིག་པ་དེས་གསེར་སོགས་ཀྱི་མེ་ཏོག་རྣམས་ཀྱིས་མཎྜལ་བྱས་ཏེ་གསོལ་བ་འདི་
ལྟར་གདབ་སྟེ། སྒྲིབ་པ་ཐམས་ཅད་བཅོམ་པ་ཡི། །དུས་ཀྱི་འཁོར་ལོ་ཁྱོད་ལ་འདུད། །
ཅེས་སོགས་ཚིགས་བཅད་གསུམ་འགྲེལ་པ་ལས་གསུངས་པ་བཞིན་ནོ། །དེ་ནས་
གསོལ་བ་འདེབས་པའི་སློབ་མ་ཆུང་མ་དང་བཅས་པར་གཟིགས་ནས། གོང་དུ་ཇི་སྐད་
གསུངས་པ་བཞིན་དུ་གོང་མ་བདག་པོ་ཆེན་པོའི་དབང་གི་ཚོགས་རྟེན་རབ་འབྲིང་ཐ་
1c6



དུས་འཁོར་དབང་ལེའི་འགྲེལ་པ།
གསུམ་ལ། བུམ་པ་བཅུ་དང་དྲུག་དང་གཉིས་ཀྱིས་ཆུ་དབང་བསྐུར་བ་དང་། དར་
དཔྱངས་ལ་སོགས་པ་དབང་བདུན་རྫོགས་པར་བྱ་སྟེ། དགེ་སློང་ལ་ཕྱག་རྒྱ་བཅུས་
བུམ་པ་བརྒྱད་རྒྱལ་རྣམ་རྒྱལ་བཅས་བཅུས་ཁྲུས་བྱ་བ་དང་། དགེ་ཚུལ་ལ་ཕྱག་རྒྱུ་
བཅུའི་ནང་ནས་དྲུག་གིས་དང༌། ཁྱིམ་གནས་ལ་རང་གི་ཆུང་མ་དང་གཞན་དགུའི་ནང་
ནས་གང་རུང་གཅིག་བཅས་གཉིས་ཀྱིས་སོ། །དེ་ནས་བུམ་པའི་དབང་ལ་རིག་མ་གང་
གཏད་པ་དེའི་ནུ་མ་ལ་རེག་པར་བྱ་ཞིང་། བླ་མས་ཀྱང་སློབ་མའི་ཆུང་མའི་ནུ་མ་ལ་
རེག་ཅིང་བདེ་བ་དང་སྟོང་པ་དབྱེར་མེད་པའི་དོན་གྱི་བུམ་པའི་དབང་བསྐུར་བར་བྱའོ། །
དེ་ནས་གསང་བའི་དབང་ལ་སློབ་མ་ལ་མིག་དར་བཅིངས་ཏེ་སློབ་མས་ཕུལ་བའི་རིག་
མ་གང་ཞིག་རྒྱན་རྣམས་ཐམས་ཅད་དང་ལྡན་པ་ཞུན་མའི་གསེར་དང་མཚུངས་ཤིང་
ཡིད་དུ་འོང་བ་བཅུ་གཉིས་ལོ་ལོན་མཛེས་པའི་བུ་མོ་དང་ནི། ལོ་ཉི་ཤུ་པའི་བར་གང་
ཡང་རུང་བ་ཁྲུག་གམ་རྡུལ་དང་ལྡན་པ་དག་ལ་ཤེས་རབ་དང་ཐབས་ཀྱི་བདག་ཉིད་
ལྷ་ཡབ་ཡུམ་གྱི་རྣལ་འབྱོར་དག་གིས་སློབ་དཔོན་རང་གི་རྡོ་རྗེ་ནོར་བུས་ཡུམ་གྱི་
པདྨར་བསྲུབས་ཤིང་འདོད་པ་སྤྱད་ནས། ཤེས་རབ་མའི་པདྨའི་རྩ་སྣེ་ན་ར་ན་སི་ཀ་རྡོ་
རྗེས་གཞིབ་པར་བྱའོ། །དེ་ནས་ས་བོན་དང་བཅས་པའི་སློབ་དཔོན་གྱི་རྡོ་རྗེ་དག་ཀྱང་
སློབ་མ་རྒྱུད་དག་པར་ཤེས་ནས་དེ་ཡི་ཁ་རུ་འཕངས་པའམ་བཅུག་པར་བྱ་སྟེ། སློབ་
མ་ཆུང་མ་དང་བཅས་པའི་ཁར་རྡོ་རྗེས་བྱང་སེམས་བྱིན་པ་བྱས་ནས་ནི་མྱོང་བར་བྱའོ། །
དེ་སྟེ་དེ་ལྟར་མ་བྱུང་ན་ཕྱག་རྒྱའི་པདྨ་ནས་སློབ་མ་རྣམས་ཀྱི་ལྕེས་གཞིབ་པའམ། ཡང་
ན་བླངས་ཏེ་ཆང་སོགས་དང་སྦྱར་བ་སློབ་མའི་ཁར་སྦྱིན་པ་དབང་ཆོག་གཞན་ནས་
འབྱུང་བ་ལྟར་བྱའོ། །གསང་དབང་བྱིན་པ་དེའི་ཕྱི་ནས་ཤེར་དབང་བསྐུར་བའི་དོན་དུ་
སློབ་དཔོན་རང་གི་ཕྱག་རྒྱ་མ་གང་ལ་མཉམ་པར་སྦྱོར་བ་བྱས་པ་དེ་སློབ་བུ་ལ་གཏད་
ཅིང་སྦྱིན་པར་བྱ་སྟེ། སློབ་བུས་རང་གི་ཆུང་མ་ཕུལ་བ་ལ་སློབ་དཔོན་གྱིས་སྦྱོར་བ་
167



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
མཛད་ནས་སློབ་བུ་ལ་དབང་གི་དོན་དུ་སླར་སྦྱིན་པར་བྱའོ། །གལ་ཏེ་ཕྱག་རྒྱ་བཅུ་ཡོད་
ན་ཤར་དུ་སྒྲོལ་མ། ལྷོར་དཀར་མོ། བྱང་དུ་མཱ་ཀི། ནུབ་ཏུ་སྤྱན་མ། མེར་རེག་བྱ་རྡོ་རྗེ་
མ། སྲིན་པོར་རོ་རྡོ་རྗེ་མ། དབང་ལྡན་དུ་གཟུགས་རྡོ་རྗེ་མ། རླུང་དུ་དྲི་རྡོ་རྗེ་མ་སྟེ་རྣལ་
འབྱོར་མའི་འཁོར་ལོ་གཅེར་མོ་སྐྲ་གྲོལ་ཞིང་ཕྱག་ན་གྲི་ཐོད་ཅན་རྣམས་བཀོད་ལ།
སློབ་དཔོན་གྱིས་ཐོག་མར་སྒྲ་རྡོ་རྗེ་མ་རྒྱན་བཀྲོལ་ཞིང་གཅེར་བུར་བྱས་པ་ལ་འཁྱུད་དུ་
གཞུག་པར་བྱའོ། །ཁྱིམ་པ་རྣམས་ནི་ཆུང་མའི་མ་ལའོ། དེ་ནས་ཤར་དུ་སྒྲོལ་མ་སོགས་
གང་དང་གང་ལ་འདོད་པ་སྤྱོད་པར་ནུས་པ་དེ་དང་དེ་སློབ་མ་ལ་གཏད་དེ་རིགས་སོ་
སོའི་ཡབ་ཡུམ་གྱི་རྣལ་འབྱོར་བཅས་ཀྱིས་མཉམ་པར་སྦྱོར་ཞིང་ཐིག་ལེ་འཛག་པ་མེད་
པའི་བདེ་བ་དང་། དེ་ཉིད་ཀྱི་ངོ་བོ་སེམས་ཉིད་རང་བཞིན་འོད་གསལ་དེ་ཁོ་ན་ཉིད་ཀྱི་
དོན་རིག་པའི་སྒོ་ནས་མཚན་མོ་ཕྱེད་ནས་ཇི་སྲིད་ཆུ་ཚོད་གཉིས་ཀྱི་རྗེས་ལ་ཉི་མ་
འཆར་ཞིང་ནམ་ལངས་པ་དེ་སྲིད་དུ་སྦྱོར་བར་བྱའོ། །དེའི་སྐབས་སུ་སློབ་དཔོན་གྱིས་
འཇིག་རྟེན་ལས་འདས་པའི་ལྷན་སྐྱེས་ཀྱི་ཡེ་ཤེས་དོན་དམ་པ་དེ་ཁོ་ན་ཉིད་ངོ་སྤྲད་པར་
བྱ་བ་འགྲེལ་པ་ལས་གསུངས་པ་འདི་ལྟ་སྟེ། འཇིག་རྟེན་ཀུན་རྫོབ་ཏུ་གཉིས་སྦྱོར་གྱི་
བདེ་བས་ཁྱད་པར་དགའ་བའི་མཐར་ལྷན་ཅིག་སྐྱེས་པའི་སྐད་ཅིག་ཉིད་ཡིན་པར་
བདག་གིས་བརྗོད་པ་གང་ཡིན་པ་འདི་ནི་ཀུན་རྫོབ་གྱི་བདེ་བ་སྟེ་ཐིག་ལེ་གྲོལ་བ་
གསུམ་གྱི་མཐར་འགྱུར་བ་དེ་སྐད་ཅིག་མ་དེ་ནི་དོན་དམ་པར་མི་འགྱུར་ཏེ། འདི་ནི་
གཉིས་སྦྱོར་གྱི་ཚོར་བ་མི་རྟག་པ་འགྱུར་བ་འཕོ་བ་རྣམ་པར་རྟོག་པའི་སྤྱོད་ཡུལ་ཅན་
གསོག་དང་གསོ་པ་ལྟ་བུའོ། །དོན་དམ་པར་རྣལ་འབྱོར་པ་རྣམས་ཀྱི་སོ་སོ་རང་རིག་
པར་བྱ་བའི་བདེ་བ་ནི་འཕོ་བ་མེད་པ་སྟེ་རྡོ་རྗེ་ནམ་མཁའི་དཀྱིལ་ལྟ་བུ་དོན་དམ་ཕྱག་
རྒྱ་ཆེན་པོའོ། །དེ་མངོན་དུ་བྱ་བའི་ཐབས་ནི་ཁུ་བ་འཕོ་མེད་དུ་བཅིངས་པ་ལས་སོ། །
དེས་ན་བདེ་བ་ཆེན་པོ་འདི་ཁྱོད་ཀྱིས་བསྲུང་བར་བྱའོ་ཞེས་འཛག་མེད་དུ་སྲུང་བའི་
158



དུས་འཁོར་དབང་ལེའི་འགྲེལ་པ།
དམ་ཚིག་འཛིན་དུ་གཞུག་པར་བྱ་སྟེ། དང་པོའི་སངས་རྒྱས་རྩ་བའི་རྒྱུད་ལས། །ལས་
ཀྱི་ཕྱག་རྒྱའི་རབ་སྦྱོར་དང༌། །ཡེ་ཤེས་ཕྱག་རྒྱའི་རྗེས་ཆགས་ལའང་། །བདེ་བ་ཆེན་པོ་
བྱང་ཆུབ་སེམས། །བརྟུལ་ཞུགས་བརྟན་པོས་སྲུང་བར་བྱ། །བྷ་གར་ལིང་ག་རབ་
བཞག་ནས། །བྱང་ཆུབ་སེམས་ནི་སྤྲོ་མི་བྱ། །ཁམས་གསུམ་པོ་ནི་མ་ལུས་པའི། །
སངས་རྒྱས་གཟུགས་ནི་བསྒོམ་པར་བྱ། །བསྲུངས་པ་འདི་ཉིད་ཁོ་ན་ཡིས། །སྐྱེ་བ་འདི་
ལ་སངས་རྒྱས་ཉིད། །ཚུལ་ཁྲིམས་ཚོགས་ནི་ཡང་དག་རྫོགས། །བསོད་ནམས་ཡེ་ཤེས་
ཡང་དག་ལྡན། །ཕ་རོལ་ཕྱིན་བཅུ་ཐོབ་པ་ཡི། །རྫོགས་པའི་སངས་རྒྱས་དུས་གསུམ་
འཇུག །འདི་ཡིས་རྫོགས་སངས་རྒྱས་ཀུན་གྱིས། །ཆོས་ཀྱི་འཁོར་ལོ་རབ་ཏུ་བསྐོར། །
རང་དང་གཞན་དོན་བསྒྲུབ་པའི་སླད། །སྟོང་ཉིད་སྙིང་རྗེ་དབྱེར་མེད་པ། །ཁམས་
གསུམ་དབང་ཕྱུག་ཡེ་ཤེས་ནི། །འདི་ལས་གཞན་པ་ཡོད་མ་ཡིན། །སྐྱོབ་པ་ཀུན་གྱི་
སྡོམ་པ་ནི། །གལ་ཏེ་ཁྱོད་བསྲུང་བདག་གི་བུ། །དེ་ཚེ་སངས་རྒྱས་ཐམས་ཅད་ཀྱིས། །
བྱིན་རླབས་རྫོགས་བྱང་ཆུབ་ཐོབ་འགྱུར། །ཅི་སྟེ་ཆགས་པས་ཟིལ་མནན་བདག །གཙོ་
བོའི་མདུན་དུ་བླངས་ནས་ནི། །སྡོམ་པ་སྐྱོང་བར་མི་བྱེད་ན། །དེ་ཚེ་ངུ་འབོད་དུ་འགྲོ་
འགྱུར། །དམན་པའི་སེམས་ལས་སྐྱེ་གནས་སུ། །གང་ཚེ་བྱང་ཆུབ་སེམས་ལྟུང་འགྱུར། །
དེ་ལྟར་ཕྱག་རྒྱར་ཤེས་ནས་ནི། །པདྨའི་ཕྱི་རོལ་རང་ལྕེས་བླང་། །ཞེས་གསུངས་ཏེ། ཚིག་
དོན་གོ་སླ་ལ་ལས་དང་ཡེ་ཤེས་ཀྱི་ཕྱག་རྒྱུ་ལ་བརྟེན་ནས་རྗེས་ཆགས་ཀྱི་རྣལ་འབྱོར་
ལས་བདེ་བ་བསྒྲུབ་པའི་དུས་སུ་བདེ་བ་ཆེན་པོ་བསྒྲུབ་དགོས་ཀྱི་གཉིས་སྦྱོར་གྱི་འཛག་
བདེ་ཙམ་དུད་འགྲོ་ཚུན་ཆད་ཀྱིས་མྱོང་ཡང་དེས་སུ་ཡང་གྲོལ་བར་མི་འགྱུར་གྱི་སླར་
འཆིང་བའི་རྒྱུར་འགྱུར་རོ། །བདེ་བ་ཆེན་པོའི་རྟེན་ཀུནྡ་ལྟ་བུའི་བྱང་ཆུབ་ཀྱི་སེམས་དེ་
ནི་བརྟུལ་ཞུགས་བརྟན་པོས་བསྲུང་བར་བྱ་སྟེ། ཕྱག་རྒྱའི་བྷ་གར་ལིང་ག་བཞག་ནས་
བསྲུབ་པ་སོགས་ཀྱིས་དགའ་བ་ཉམས་སུ་མྱོང་བའི་དུས་སུ་བྱང་ཆུབ་ཀྱི་སེམས་ནོར་
165



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
བུའི་རྩེ་ནས་ཕྱིར་འཛག་པའམ་སྤྲོ་བར་མི་བྱ་བར། རླུང་སྟོབས་སོགས་ཀྱིས་བརྟག་
པར་བཅིངས་ན་བདེ་བ་རྒྱུན་བརྟན་པར་འགྱུར་ཞིང་། ཁམས་གསུམ་པོ་ཕྱི་སྲིད་པ་
གསུམ་ནང་དུ་ལུས་ངག་ཡིད་གསུམ་ཡིན་ལ་དེ་ཐམས་ཅད་མ་ལུས་པ་བདེ་སྟོང་དབྱེར་
མེད་དེ་ཁོ་ན་ཉིད་ཀྱི་གཟུགས་སམ་རང་བཞིན་དུ་བསྒོམ་པར་བྱ་བ་ངེས་དོན་དང༌།
དྲང་དོན་བསྐྱེད་རིམ་ལྟར་ན་ལྷ་སྐུར་བསྒོམ་པ་དང་འདུ་ཤེས་གསུམ་གསུངས་པ་ལྟ་
བུའོ། །ལམ་འདིའི་ཁྱད་ཆོས་ཁམས་གསུམ་པོ་ཐམས་ཅད་བདེ་བ་དང་དབྱེར་མེད་པའི་
སྟོང་གཟུགས་སྒྱུ་འཕྲུལ་དྲྭ་བའི་འཁོར་ལོར་ཤར་བའོ། །དེ་ལྟར་བདེ་བའི་རྟེན་ཁམས་
འཛག་མེད་དུ་བསྲུང་བ་འདི་ཁོ་ནས་ཚེ་འདི་ལ་སངས་རྒྱས་ཐོབ་ཅིང་། འཛག་མེད་ཀྱི་
ཚུལ་ཁྲིམས་དང་། བསོད་ནམས་ཀྱི་ཚོགས་དང་། ཁམས་འཆིང་བའི་བདེ་བའི་སྟོབས་
ཀྱིས་དོན་དམ་པ་དབང་བཞི་པའི་ཡེ་ཤེས་དེ་ཁོ་ན་ཉིད་རིག་པ་དང་ཡང་དག་པར་ལྡན་
ལ། ཚོགས་གསུམ་རྫོགས་ཤིང་ཕར་ཕྱིན་བཅུ་རྫོགས་ནས། རྫོགས་པའི་སངས་རྒྱས་
ཀྱི་ཡེ་ཤེས་ཀྱི་སྐུ་མཉམ་པ་ཉིད་དུས་གསུམ་གཟིགས་ཤིང་དུས་གསུམ་མཉམ་པ་ཉིད་
དུ་འཇུག་པ་ཐོབ་པ་ཡིན་པས་དུས་གསུམ་སྒྲིབ་མེད་དུ་གཟིགས་པ་འདི་ཡིས་སམ།
ཡང་ན་འཕོ་མེད་བདེ་བའི་ལམ་འདི་ཡིས། སངས་རྒྱས་རྣམས་ཀྱིས་ཆོས་འཁོར་བསྐོར་
ཞིང་། རང་གཞན་དོན་ཀུན་སྒྲུབ་པའི་སླད་དུ་སྟོང་ཉིད་སྙིང་རྗེ་དབྱེར་མེད་པ་སྒོ་གསུམ་
སྒྲིབ་པ་དང་བྲལ་བས་ཁམས་གསུམ་གྱི་དབང་ཕྱུག་ཡེ་ཤེས་ཀྱི་སྐུ་མི་འགྱུར་བ་དམ་པ་
ནི་འདི་ལས་གཞན་དུ་ཡོད་པ་མིན་ལ། སྐྱོབ་པ་སངས་རྒྱས་ཀུན་གྱི་སྡོམ་པ་ཐིག་ལེ་མི་
འཕོ་བ་འདི་གལ་སྟེ་ཁྱོད་ཀྱིས་ཚུལ་བཞིན་བསྲུང་ན་དེ་ཚེ་བདག་གི་བུ་རྒྱལ་བའི་སྲས་
པོར་འགྱུར་ཞིང་སངས་རྒྱས་ཀུན་གྱིས་བྱིན་གྱིས་རློབས་ཤིང་རྫོགས་པའི་བྱང་ཆུབ་
ཐོབ་པར་འགྱུར་རོ། །ཅི་སྟེ་འཛག་བདེ་ལ་ཆགས་པའི་དབང་གིས་གཙོ་བོ་བླ་མ་དང་
དཀྱིལ་འཁོར་གྱི་ལྷའི་མདུན་དུ་དབང་ནོད་ཅིང་དམ་ཚིག་སྲུང་བར་ཁས་བླངས་ནས།
1Go



t
དུས་འཁོར་དབང་ལེའི་འགྲེལ་པ།
འཛག་མེད་ཀྱི་སྡོམ་པ་སྐྱོང་བར་མི་བྱེད་ན། དམྱལ་བ་ངུ་འབོད་དུ་འགྲོ་བར་འགྱུར་རོ། །
དེ་བས་ཁམས་འཛག་མེད་དུ་འཆིང་བའི་སྒོ་ནས་ཕྱག་རྒྱ་བསྟེན་པར་བྱ་ཡི་འཛག་
བདེའི་སྒོ་ནས་ནམ་ཡང་མི་བྱའོ། །གལ་སྟེ་ལས་དང་པོ་པ་རྣལ་འབྱོར་གོམ་པའི་སྟོབས་
དམན་པའི་སེམས་ལས་ཁུ་བ་ཕྱག་རྒྱའི་སྐྱེ་གནས་སུ་ལྷུང་བར་གྱུར་ན། དེ་ཚེ་ཕྱག་རྒྱ་
མ་དེ་རྒྱུད་དག་པས་མ་དད་པ་སོགས་མི་སྐྱེ་བ་ཞིག་ན། པདྨའི་ཕྱི་རོལ་དུ་རང་གི་ལྕེས་
བླངས་ཏེ་མིད་པར་བྱའོ། །དེའི་སེམས་ལ་ངོ་ཚ་སོགས་དྲི་མས་མ་དག་པ་ཞིག་ན། མ་
ཚོར་བར་མིང་མེད་ཀྱིས་བླང་ཏེ་མྱོང་བར་བྱའོ། །ཞེས་སོ། །དོན་དམ་པའི་དབང་ཐོབ་
པ་དེ་ནས་སླར་ཡང་ཕྱག་རྒྱ་གཞན་ན་ནི་རླུང་ཉི་ཁྲི་ཆིག་སྟོང་དྲུག་བརྒྱའི་འཕོ་བ་
འགགས་ནས་འཕོ་མེད་ཀྱི་སྐུ་བསྒྲུབ་པའི་སླད་དུ་སོར་བསྡུད་ཀྱི་དུ་བའི་ལམ་སོགས་
ཏིང་ངེ་འཛིན་གྱི་ཡན་ལག་གི་བར་དུ་ལྡན་པ་ཉིད་ཀྱིས་ཉམས་སུ་བླང་བར་བྱ་བའོ། །
དབང་གི་མཚན་མོ་དེ་རྫོགས་ནས་ཚོགས་ཀྱི་འཁོར་ལོ་གཤེགས་སུ་གསོལ་ནས་སློབ་
མ་ལ་གོང་ལྟར་ཁམས་འཛག་མེད་དུ་བསྲུང་བའི་སྡོམ་པ་སྦྱིན་པར་བྱ་ཞིང་བླ་མ་ལ་
ཡོན་དབུལ་བར་བྱའོ། །དབང་གི་སྐབས་སུ་སྤང་བྱའི་ཤེས་རབ་མ་གསུངས་པ། བླ་མ་
དང་གསང་སྤྱོད་ལ་སྐྲག་ནས་བྱོལ་བར་འདོད་པ་དང་ཆགས་པའི་དབང་གིས་རྣམ་པར་
འཁྲུལ་པའི་སེམས་འབའ་ཞིག་དང་ལྡན་པའམ། སྔགས་ཀྱི་དགོངས་སྤྱོད་ལ་ཕྱིན་ཅི་
ལོག་ཏུ་འཛིན་པ་འཁྲུལ་བའི་དོན་དུའང་བཤད། གཡོ་སྒྱུ་དང་ལྡན་པ་རང་བཞིན་མི་
དྲང་བ་དང་། སྐྱེས་པ་གཞན་གྱི་དབང་དུ་འགྲོ་བ་མ་དང་། ནད་ཀྱིས་ལུས་ཟིན་པས་
གཅོང་དང་ལྡན་པ་དང་། བུ་སྐྱེས་པས་སྐྱེ་གནས་ཉམས་པ་མ་དང༌། ཁྲོ་བ་དང་ཁེངས་
པ་དང་། ནོར་ལ་སྲེད་པས་རྔན་པ་འདོད་པ་དང་། ཚིག་མི་བདེན་པ་དང་། འཐབ་ཅིང་
རྩོད་བ་ལ་དགའ་བ་དང་། ནང་ངམ་རང་གི་ལུས་ཀྱི་ཡན་ལག་མིག་སོགས་མ་ཚང་
བའམ་དམན་པ་དང༌། ཞར་འཐེང་སོགས་ཡན་ལག་ཉམས་པའམ། རྣམ་དག་མིན་པ་
11



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
ཤེས་རབ་མ་མཚན་ཉིད་དང་མི་ལྡན་པ་འདི་དག་ཤེར་དབང་ལ་ཤིན་ཏུ་མཁས
པའི་བླ་མ་དག་གིས་སྤང་བར་བྱའོ་ཀྱེ་མི་ཡི་དབང་པོ་ཞེས་གསུངས་ཏེ་གཞན་དུ་
བསྒོམ་པ་སོགས་ཀྱི་དོན་དུ་གཏན་བསྟེན་མི་རུང་མིན་ན་ཡང་། དབང་དུས་འབའ་ཞིག་
ཏུ་མ་ཟད་ཕྱག་རྒྱ་མ་སྐྱོན་ལྡན་བསྟེན་པས་ཉེས་པ་དུ་མ་འབྱུང་བས་མཚན་ངན་སྤང་
ནས་མཚན་ཉིད་ལྡན་པ་བསྟེན་པར་བྱའོ། །བསྟེན་བྱའི་མཚན་ཉིད་བཟང་པོ་དང་ལྡན་
པ་གང་ཞེ་ན། སྔར་བརྗོད་པའི་བཅུ་གཉིས་མ་ སོགས་རིགས་ཀྱི་མཚན་ཉིད་དང་ལྡན་
པ། སངས་རྒྱས་དང་དེ་ཡི་བཀའ་ལ་གུས་ཤིང་བླ་མའི་དམ་ཚིག་ཇི་བཞིན་དུ་འཛིན
པར་བྱེད་པ་ཡི་ཕྱག་རྒྱ་མ་རྣམས་ནི་བསྟེན་བྱ་ཙམ་དུ་མ་ཟད་ཕྱག་འཚལ་བ་དང་
མཆོད་པར་བྱ་བའི་འོས་ཀྱང་ཡིན་ནོ། །དེ་ནས་སླར་ཡང་སློབ་མས་མཎྜལ་ཕུལ་ནས་
དབང་གི་རབ་ཏུ་བྱེད་པའམ་དབང་གི་དོན་རབ་ཏུ་རྣམ་པར་དབྱེ་བ་བསྟན་པའི་བཀའ་
དྲིན་མཛད་དུ་གསོལ་ཞེས་གསོལ་བ་བཏབ་པ་ལ། སློབ་དཔོན་གྱིས་ཀྱེ་བུ་ཁྱོད་ཉོན་
ཅིག་ཀུན་རྫོབ་དུ་རྣལ་འབྱོར་པ་དང་རྣལ་འབྱོར་ཅན་མ་ཡིན་པའི་སེམས་ཅན་ཐམས་
ཅད་ལ་གཉིས་སྦྱོར་གྱི་བདེ་བ་དགའ་བ་བཅུ་དྲུག་གི་མཚན་ཉིད་ཅན་ནི་འདི་ལྟ་སྟེ།
འགྲོ་བ་ཐམས་ཅད་ཀྱི་གཉིས་སྦྱོར་གྱི་འདོད་པ་སྐྱོད་པར་བྱེད་པ་དག་གིས་བལྟ་བ་
དང་རེག་པས་བདེ་བ་སྐྱེས་པ་ནི་དགའ་བ་ཞེས་བྱ་བ་དང་པོ་སྟེ། དེ་ཡང་འགྲོ་བ་རྣམས་
རང་གི་ཡིད་ལ་འདོད་པ་བསྐྱོད་པ་ལས་བྱུང་བའི་དགའ་བའོ། །དེ་ནས་གང་བ་ཞེས་
པའི་གནས་སྐབས་དག་ནི་འཁྱུད་པ་དང་ཙུམ་པ་ན་བྱས་པས་དཔྲལ་བར་བྱང་ཆུབ་ཀྱི་
སེམས་རྫོགས་པའམ་གང་བ་ལྟར་གཡོ་བ་ཉིད་དུ་འགྱུར་དེ་ནི་གཉིས་པ་མཆོག་དགའོ། །
གང་བ་དེ་ཉིད་དབང་པོ་གཉིས་སྦྱོར་ལ་བསྟེན་ནས་ཡན་ལག་མཆོག་མགོ་བོ་དག་
ལས་ནི་རི་བོང་འཛིན་པ་ཐིག་ལེ་ཉིད་ཞུ་བ་ཁུ་བར་བྱས་ནས་ཆགས་པ་འབར་ཏེ་
དཔྲལ་བ་ནས་ལྟེ་བའི་བར་དུ་ཐིག་ལེ་བཟང་པོ་འཛག་པ་ལས་སྐྱེས་པའི་བདེ་བ་ནི་
12



༤...
དུས་འཁོར་དབང་ལེའི་འགྲེལ་པ།
གསུམ་པ་ཁྱད་པར་དགའ་བའོ། །དེའི་རྗེས་སུ་གནས་སྐབས་བཞི་པ་ལ་ཨོཊྚ་ཞེས་བྱ་
སྟེ་ཟླ་བ་སོགས་དོན་འགའ་ལ་འཇུག་ཅིང་དགའ་བ་རྫོགས་པ་དེའི་མིང་གི་བརྡ་ཁྱད་
པར་བ་ཡིན་ལ། དེ་འདྲའི་ཆགས་པ་ཆེན་པོའི་མེ་འབར་བ་ཨོཊྚ་ས་ཐིག་ལེ་ལྟེ་བ་ནས་
ནོར་བུའི་བར་དུ་བཀུག་པ་ལས་སྐྱེས་པའི་དགའ་བ་ཡོངས་སུ་རྫོགས་པ་མཆོག་གི་
བདེ་བ་རང་བཞིན་གྱིས་རྒྱུད་ལ་སྟེར་པ་དེ་ནི། སྔ་མ་དགའ་བ་ལ་སོགས་པ་གསུམ་སྐུ་
གསུང་ཐུགས་དང་སྦྱར་བའི་གནས་སྐབས་ཀྱི་ཐིག་ལེ་འཛག་པའམ་གྲོལ་བ་དག་ནི་
གསུམ་གྱི་བདེ་བ་ཇེ་ཆེར་འཕེལ་བའི་མཐར་འཛག་བདེ་ཡོངས་སུ་རྫོགས་པ་ལ་བཞི་
པ་ལྷན་སྐྱེས་ཀྱི་དགའ་བ་ཞེས་བྱ་སྟེ། འཛག་པའི་སྟོབས་ཀྱིས་རང་བཞིན་གྱི་བདེ་བ་
སྟེར་བ་ཡོངས་སུ་རྫོགས་པའི་གནས་སྐབས་ཡིན་པའི་ཕྱིར་རོ། །དེ་ནས་ཕྱིར་འཛག་
པས་བདེ་བ་ཉམས་ཏེ་རེ་ཤིག་ཆགས་པ་དང་བྲལ་བར་འགྱུར་རོ། །དེ་ལྟར་ཤེས་རབ་
མ་ལ་བལྟ་བ་དང་། རེག་པ་དང་། རྡོར་པད་གཉིས་སྦྱོར་ཏེ་འགྲོགས་ལ་བྱང་སེམས་
ནོར་བུའི་རྩེ་ཡི་བར་འཛག་པའི་བདེ་བ་འདི་དག་ལ། འཇིག་རྟེན་པའི་དགའ་བ་དང་
མཆོག་ཏུ་དགའ་བའི་དབྱེ་བ་ལ་སོགས་དག་གིས་བཞིར་ཕྱེ་བ་ལས་སོ། །དེ་དག་སྦྱར་
ཏེ་སླར་ཡང་གསུངས་པ། ཡིད་ལ་འཛག་པ་དེ་འདོད་པ་དག་གིས་རང་སེམས་དགའ་
བར་བྱེད་དེ། འདི་གནས་སྐབས་དང་པོ་དག་ཀྱང་ཡིད་ལ། དེའི་རྒྱུ་མི་རྣམས་ཀྱི་ནི་
ཤེས་རབ་མ་ལ་མིག་གིས་བལྟ་བ་དག་ལ་བརྟེན་ནས་བྱུང་བའོ། །དེ་ཡི་ཕྱི་ནས་ཐིག་
ལེའི་བདེ་བའི་ངད་ཀྱིས་དཔྲལ་བ་གང་བ་ནི་ཕྱག་རྒྱ་དང་འཁྱུད་པ་སོགས་ཀྱིས་རབ་ཏུ་
སྦྱར་བ་ལ་སྟེ། དེ་ནི་སྔ་མ་ལས་སླར་ཡང་མཆོག་གི་དགའ་བ་ཞེས་བྱ་བ་ཉིད་དོ། །
རང་གི་ལུས་ལ་ཆགས་པའི་མེ་དང་ཁམས་ཞུ་བའི་བདེ་བ་འབར་བ་ཡི་གནས་སྐབས་
ཐིག་ལེ་དཔྲལ་བ་ནས། ལྟེ་བའི་བར་དུ་འཛག་པ་དང་ནི་དགའ་བ་ཡང་སྔ་མ་ལས་
ལྷག་པར་སྐྱེ་བ་སྟེ་དེ་ནི་ཁྱད་པར་གྱི་དགའ་བ་ཡིན་ལ། དེ་ཡི་རྒྱུ་ནི་རྡོ་རྗེས་པདྨ་ལ་
173



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
བསྲུབས་པར་བྱས་པ་ལས་སོ། །ཨོཊྚ་ནི་སྐུ་གསུང་ཐུགས་ཀྱི་ཐིག་ལེ་སྔ་མ་གསུམ་གྱི་
མཐའ་རུ་སྟེ་བ་ནས་རྡོ་རྗེའི་རྩེར་འཛག་པའི་འགྱུར་བ་ལ་གནས་པ་དེ་ནི་ལྷན་ཅིག་
སྐྱེས་པའི་དགའ་བ་ཞེས་བྱ་སྟེ། སེམས་རྩེ་གཅིག་པ་རྡོ་རྗེ་ལྟར་བྱེད་པའོ། །འདི་གོང་
གི་ཚིགས་བཅད་དང་ལྷན་ཅིག་དུ་དོན་གྱིས་བཤད་པས་འགྲེལ་བས་འདི་བཤད་པ་མི་
འདུག་གོ། །དེ་ལྟར་སེམས་ཅན་ཐམས་ཅད་ཀྱི་ལུས་ལ་བདེ་བ་ཆེན་པོའི་ཐིག་ལེ་
གནས་པའི་དབང་གིས་འཇིག་རྟེན་པའི་དགའ་བ་བཞི་ཡི་དབྱེ་བས་བདེ་བ་སྐྱེ་བ་ཡིན་
ན་ཡང་། ཐབས་མཁས་ཀྱིས་ལམ་དུ་བྱ་མ་ནུས་པས་འཛག་བདེ་འཁོར་བའི་བག་
ཆགས་གསོག་པའི་རྒྱུར་སོང་བ་ཡིན་ཞིང་། བདེ་བའི་རང་བཞིན་གདོད་ནས་མ་སྐྱེས་
པའི་དེ་ཁོ་ན་ཉིད་དུ་རྟོགས་པ་དང་མ་བྲལ་བས་ཉམས་མྱོང་གིས་ཟིན་པ་དང་། བདེ་
བའི་རྟེན་ཀུན་འཕོ་མེད་དུ་འཆིང་པའི་ཐབས་མཁས་ཀྱིས་ལམ་དུ་བྱས་ན་བདེ་བ་ཆེན་
པོའི་སྐུ་འགྲུབ་ནུས་པའི་གནད་ལ་མཁས་པར་བྱའོ། །དེ་ལྟར་དགའ་བ་བཞི་པོ་དེ་དག་
ལ་ནང་གསེས་དགའ་བ་བཅུ་དྲུག་བྱས་པ་ནི་ཕྱི་རོལ་དུ་ཚེས་བཅོ་ལྔ་དང་། རང་བྱུང་
དང་ཡོན་ཏན་དང་བསྒྱུར་བའི་དབྱངས་བཅོ་ལྔ་དག་གི་ཆོས་ཅན་ཏེ། དང་པོ་ལྔ་ནི་
དགའ་བའི་གནས་ལ་དུས་ཀྱི་ཆ་ལྔར་བྱས་པ་རྫོགས་པའོ། །དེ་དག་མཁའ་སོགས་ཀྱི་
རང་བཞིན་དགའ་བ་སོགས་ཀྱི་ཚེས་ལྔ་དབྱངས་ཐུང་ངུ་ལྔའོ། །དེ་བཞིན་བཅུ་པ་མཆོག་
དགའ་རྫོགས་པ་དང་། ཉ་ནི་ཁྱད་པར་དགའ་བ་རྫོགས་པ་སྟེ། ལྷན་སྐྱེས་དགའ་བ་ནི་
འཇིག་རྟེན་པའི་ཆ་བཅོ་ལྔ་པོ་དེ་དག་མ་ཡིན་ཏེ། ཟླ་བའི་ཆ་བཅུ་དྲུག་ལ་སྦྱར་བ་སྟེ་
དཀར་ཆ་ཡོངས་སུ་རྫོགས་པའི་མཐའ་དང༌། ནག་པོའི་ཆ་དང་པོར་འཇུག་པ་དེ་གཉིས་
ལ་མི་གཏོགས་པའི་དབུས་ཀྱི་ཆ་བཅུ་དྲུག་པའི་བདག་ཉིད་དོ། །དེས་ན་ཆགས་པ་དང་
ཆགས་བྲལ་ལས་འདས་པར་བསྟན་ཏེ། ཁམས་ཐམས་ཅད་རོ་མཉམ་པར་བསྡུས་
པའམ་དུས་གཅིག་ཏུ་ཚོགས་པའམ། ཡེ་ཤེས་ཀྱི་རང་བཞིན་སྐུ་གསུང་ཐུགས་ཀྱི་
174



དུས་ལབར་དབང་ཡེའི་འགྲེལ་པ།
་
གསང་བ་འདུས་པའམ་བདེ་བ་ཆེན་པོའི་རང་བཞིན་དུ་སྡོམ་པར་བརྗོད་དེ་ཕྱོགས་སུ་
མ་ལྷུང་བའོ། །དེ་ལྟར་ཡང་མཚན་ཡང་དག་པར་བརྗོད་པ་ལས། །ཆགས་བྲལ་དང་པོ་
ཆགས་པ་ཆེ། །ཞེས་སོགས་ཚིགས་བཅད་གཅིག་དང་། རྣམ་པ་ཀུན་ལྡན་རྣམ་པ་མེད། །
སོགས་ཚིགས་བཅད་གཅིག་གིས་བསྟན་ཏེ། དེ་ལྟར་ལྷན་སྐྱེས་དོན་དམ་པའི་ཡེ་ཤེས་
ནི་ལེའུ་ལྔ་པར་རྒྱ་ཆེར་འཆད་པར་འགྱུར་བས་འདིར་རྒྱས་པར་མ་བྱས་ལ། རྣལ་
འབྱོར་པས་རྟོགས་བྱ་དེ་ཉིད་བཅུ་དྲུག་གི་བདག་ཉིད་དགའ་བ་བཅུ་དྲུག་དང་། འཇིག་
རྟེན་ཐུན་མོང་གི་འཛག་བདེའི་ཁྱད་ཕྱེ་བའི་ཕྱིར། འདིར་འཇིག་རྟེན་པའི་དགའ་བཞི་
ཞིབ་པར་ཕྱེ་སྟེ་གསུངས་སོ། །དེ་ནས་དགའ་བ་བཅུ་དྲུག་ཏུ་ཕྱེ་བའི་སྐུ་གསུང་ཐུགས་ཡེ་
ཤེས་ཀྱི་སྦྱོར་བ་བཞི་གསུངས་པ། སེམས་ཅན་རྣམས་ཀྱི་སད་རྨི་གཉིད་ལོག་སྙོམ་
འཇུག་གམ་བཞི་པའི་གནས་སྐབས་བཞི་སྐུ་གསུང་ཐུགས་ཡེ་ཤེས་རྡོ་རྗེ་བཞི་དང་སྦྱར་
བ་ལ་དེ་དག་རེ་རེ་ཞིང་ཡང་སྐུའི་དགའ་བ་སོགས་བཞི་རེ་སྦྱར་བས་བཅུ་དྲུག་ཏུ་འགྱུར་
རོ། །དེ་ཇི་ལྟ་བུ་ཞེ་ན། དང་པོ་དགའ་བའི་གནས་སྐབས་ལ་འདོད་པ་སྐུའི་དགའ་བ་
དང༌། དེ་ལས་སེམས་དགའ་བ་གསུང་གི་དགའ་བ་དང་ནི་དེ་ལས་སེམས་བསྐྱོད་
པའམ་འདུར་པ་ཐུགས་ཀྱི་དགའ་བ་དང་། འགྱུར་མེད་ཞེས་པ་དེ་ལ་རྩེ་གཅིག་མི་ལྡོག་
པར་འདུན་པ་ནི་ཡེ་ཤེས་ཀྱི་དགའ་བ་དག་དང་། དེ་ལྟར་གནས་སྐབས་བཞི་པོ་ཡིས་
ནི་རྡོ་རྗེ་བཞི་དང་སྦྱོར་བ་དེ་ནི་དང་པོའི་གནས་
ས་སྐབས་ཀྱི་སྦྱོར་བ་གཅིག་སྟེ་སྐུ་ཡི་
གནས་སྐབས་སོ། །དེ་བཞིན་དུ་གང་བ་ཞེས་པ་སྐུ་ཡི་མཆོག་དགའ་དང་ནི། མཆོག་
དགའི་ནུས་པ་རྫོགས་པ་ཡེ་ཤེས་ཀྱི་མཆོག་དགའ་དང་། ཡིད་ལ་དགའ་བ་དེ་ལྟ་བུ་སྟེ
བ་ཐུགས་ཀྱི་མཆོག་དགའ་དག་དང་། མཆོག་གི་དགའ་བ་ཉིད་ནི་གསུང་གི་དགའ་བ་
སྟེ། རྒྱུད་ལས། ཡེ་ཤེས་དང་ཐུགས་དང་གསུང་གི་རྣམ་པ་རིམ་བཞིན་གསུངས་པ་སྡེབ་
སྦྱོར་གྱིས་དབང་གིས་ཡིན་པས་འགྲེལ་པས། གང་བ་མཆོག་དགའ་སྐྱེ་བ་ནུས་པ་ཞེས་
15



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
གོ་རིམ་བཞིན་དུ་བཤད་པར་མཛད་དོ། །དེ་ནི་རྡོ་རྗེ་བཞི་ཡི་སྦྱོར་བ་གཉིས་པར་ངེས་
པར་འགྱུར་རོ། །བདེ་ཆགས་འབར་བ་སྐུའི་ཁྱད་པར་གྱི་དགའ་བ་དང་ནི་ཐིག་ལེ་
ཞེས་པ་ཡེ་ཤེས་ཀྱི་ཁྱད་པར་དགའ་བ་སྟེ། ཁྱད་དགའི་གནས་སྐབས་ཀྱི་ཐིག་ལེ་འཛག་
པའི་མཐའ་འོ། །གཉིད་ཡུར་རམ་བརྒྱལ་བ་ལྟར་སེམས་མྱོས་པ་དག་ནི་ཐུགས་ཀྱི་ཁྱད་
པར་དགའ་བ་དང་། སླར་ཡང་ཁྱད་པར་དགའ་བ་ཉིད་ནི་གསུང་གི་ཁྱད་དགའོ། །
འདིར་ཡང་གོ་རིམ་སྡེབ་སྦྱོར་གྱི་དབང་སྟེ་འགྲེལ་པས་རིམ་བཞིན་བཤད་དོ། །འདི་
སྦྱོར་བ་གསུམ་པའོ། །ཨོཥྛ་ནི་སྐུའི་ལྷན་སྐྱེས་དགའ་བ་དང་ནི་ན་དྭ་ཞེས་པ་ཕྲ་ཞིང་
གཞོམ་དུ་མེད་པའི་རང་བཞིན་གྱི་སེམས་ཡེ་
་ཤེས་ཀྱི་ལྷན་སྐྱེས་དགའ་བ་དག་དང་།
གཉིད་ཡུར་བ་ཞེས་པ་དེ་དང་ཆ་འདྲར་སེམས་མྱོས་པ་ནི་ཐུགས་ཀྱི་ལྷན་སྐྱེས་ཀྱི་དགའ་
བ་དང༌། ལྷན་གཅིག་སྐྱེས་པའི་དགའ་བ་ཉིད་ནི་གསུང་གི་ལྷན་སྐྱེས་དགའ་བ་སྟེ།
འདི་ཡང་འགྲེལ་པས་སྐུ་གསུང་ཐུགས་ཡེ་ཤེས་ཀྱི་གོ་རིམ་བཞིན་གསུངས་སོ། །འདི་
དག་ནི་སྦྱོར་བ་བཞི་པར་འགྱུར་རོ། །དེ་ལྟར་ན་སྦྱོར་བ་བཞི་པོ་དེ་དག་རིམ་བཞིན་དུ་
སྤྲུལ་པ་དང་།
ལོངས་སྤྱོད་རྫོགས་པ་དང་།
ཆོས་དང་། ངོ་བོ་ཉིད་ཀྱི་དབྱེ་བས་སྐུ་བཞི་
དང་དེ་བཞིན་གསུང་དང་ཐུགས་དང་ཡེ་ཤེས་རྣམ་པ་བཞིར་འགྱུར་རོ། །དགའ་བ་བཅུ་
དྲུག་གི་དབྱེ་བ་གཞན་ཡང་རྗེས་སུ་ལེའུ་ལྔ་པའི་མདོར་བསྡུས་གཉིས་པར་འཆད་པར་
འགྱུར་རོ། །དེ་ལྟར་དགའ་བ་བཅུ་དྲུག་གི་མཐའ་མ་ལྷན་ཅིག་སྐྱེས་དགའ་འདིར་
བཤད་པ་ནི་ཀུན་རྫོབ་ཀྱི་བཞི་པའོ་ཞེས་པ་ངེས་པའོ། །དེ་ནས་ལས་ཀྱི་ཕྱག་རྒྱའི་རྣམ་
པར་དག་པ་གསུངས་པ། འདིར་རྒྱུད་ཐམས་ཅད་ལས་མ་དང་སྲིང་མོ་ལ་སོགས་པའི་
ཕྱག་རྒྱ་རྣམས་རྣལ་འབྱོར་པ་ཐུན་མོང་གིས་བགྲོད་བྱར་གསུངས་ཏེ་རྣལ་འབྱོར་པ་
རྣམས་བདེ་བ་ཆེན་པོའི་རྒྱུ་རྗེས་སུ་ཆགས་པར་བྱེད་པའི་སླད་དུའོ། །ལས་རྒྱ་ལ་བགྲོད་
པ་དེ་ཡང་ཁམས་འཛག་མེད་དུ་བརྟན་པས་ཡིན་གྱི་གཞན་དག་གིས་མ་ཡིན་ནོ། །
དུ
16



དུས་འཁོར་དབང་ལེའི་འགྲེལ་པ།
གཞན་རྣམས་ཀྱིས་འཇིག་རྟེན་ཐ་སྙད་ཀྱི་མ་དང་སྲིང་མོ་སོགས་བགྲོད་བྱ་མིན་པ་དང༌།
ཆུང་མ་སོགས་བགྲོད་བྱ་ཡིན་པར་བྱེ་བྲག་འབྱེད་ཀྱི་ཐུན་མོང་དུ་བགྲོད་བྱ་མ་ཡིན་ནོ། །
ཐ་སྙད་དེའི་དབང་དུ་བྱས་ན་ཡང་བུད་མེད་གཅིག་ལ་འགའ་ཞིག་གི་མ། འགའ་ཞིག་
གི་སྲིང་མོ། །འགའ་ཞིག་གི་ཚ་མོ་སོགས་ཐ་སྙད་ཀྱི་དབྱེ་བ་དུ་མར་འགྱུར་བ་དེ་བཞིན་
འདིར་མ་ལ་སོགས་པར་བརྗོད་པ་ཡང་ཐ་སྙད་འདི་ལྟ་བུའི་སྒོ་ནས་ཏེ། གང་ཞེ་ན།
རྣལ་འབྱོར་པས་བུད་མེད་གང་ལ་འདོད་པའི་སེམས་ཀྱི་བསམ་པ་ཡིས་ནི་མ་རུ་
འགྱུར་ཏེ། རེག་པ་དང་ནི་བལྟ་བ་དག་གིས་སྲིང་མོའོ། །རྡོ་རྗེ་བུད་མེད་དེའི་པདྨར་
ཞུགས་པས་བུ་མོ་དག་ཏུ་འགྱུར་ལ། གཉིས་སྦྱར་ཏེ་བསྲུབ་པའི་བྱེད་པ་དང་བཅས་
ཤིན་ཏུ་དགའ་བས་སྲིང་མོའི་བུ་མོ་སྟེ་ཚ་མོ་དག་ནི་དེ་བཞིན་ཉིད་དུའོ། །གལ་ཏེ་ཐིག་
ལེ་པདྨར་ལྷུང་ན་ཆུང་མ་དག་ཏུ་འགྱུར་ལ་འདི་རྣམས་རང་རིགས་ཀྱི་དབྱེ་བའོ། །
གཞན་གྱི་རིགས་ལ་གནས་པའི་རྣལ་འབྱོར་མར་ནི་གང་གིས་འགྱུར་ན་ཁམས་འཕོས་
པའི་གནས་སྐབས་དེར་འདོད་ཆགས་ཉམས་ཏེ་འདོད་པ་མ་སྐྱེས་པ་ལས་སོ་ཞེས་
སྐབས་དེར་རང་གི་འདོད་པ་དང་མ་འབྲེལ་བས་གཞན་གྱི་རིགས་ཀྱི་ཐ་སྙད་བྱས་པའོ། །
འདིར་ཤེས་རབ་གང་ལ་སྐབས་དེར་ཆགས་པ་བྲལ་བའི་གནས་སྐབས་དེར་གཏུམ་མོ་
དང་གཞན་རིགས་མ་ཞེས་པའི་ཕྱག་རྒྱ་དྲུག་པར་འཇོག་དགོས་ཀྱི་གཏུམ་མོ་ལ་ཁུ་བ་
འཕོས་ནས་ཆགས་པ་བྲལ་བ་ཞེས་སྦྱར་བར་མི་བྱ་སྟེ། རིགས་ལྔ་པོ་གང་ལའང་བསམ་
པ་ནས་ཆགས་བྲལ་གྱི་བར་འབྱུང་རུང་བ་ལ་ཁྱད་མེད་པའི་ཕྱིར་རོ། །དྲུག་པོ་འདི་དག་
རྣལ་འབྱོར་པའི་ཕྱག་རྒྱ་དྲུག་སྟེ། ས་ཆུ་བསྲེག་ཟ་རླུང་དང་ནམ་མཁའ་དང་ཆད་པའི་
དངོས་པོ་རྣམས་སོ་ཞེས་པ་ལ་འགྲེལ་བར་དང་པོ་སའི་ཁམས་འཁྲུག་པ་སོགས་ནས
ནམ་མཁའི་བར་དུ་གསུངས་ཤིང་འཁྲུག་པ་ལས་འཛག་གོ་ཞེས་གསུངས་པ། ས་
ཁམས་སོགས་འཁྲུག་ཚུལ་ཅི་ཡིན་སྔ་འགྲེལ་རྣམས་སུ་གསལ་ཁ་མི་སྣང་ཡང་། རྣལ་
17



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
འབྱོར་པ་ཁུ་བ་མི་བརྟན་པར་འཛག་པ་རྣམས་ལ། སེམས་ལ་འདོད་པ་སྐྱེས་པའི་རླུང་
གིས་ལུས་ཀུན་དུ་ཁྱབ་ནས་ལུས་སྤྱིའི་ས་ཁམས་བསྐྱོད་པའམ་གཡོ་བ་ཙམ་འབྱུང་གི་
ཐིག་ལེ་དངོས་སུ་གཡོ་བ་མེད་པས་ས་ཡི་ཁམས་རྗེ་རིགས་སྤྱན་མ་ནི་མ་དང་སྦྱར་བའོ། །
བལྟ་བ་དང་རེག་པའི་སྒོ་ནས་ཐིག་ལེའི་ཁམས་གཡོ་བས་ཆུ་ཁམས་བསྐྱོད་པའམ་
འཁྲུག་པར་བྱེད་པས་མཱ་མ་ཀཱི་བྲམ་ཟེའི་རིགས་སྲིང་མོའོ། །རྡོ་རྗེ་དང་པདྨ་སྦྱར་བས་
ལུས་ལ་ཆགས་པའི་མེ་དྲོད་དངོས་སུ་སྐྱེ་བས་མེ་ཁམས་བསྐྱོད་པས་གོས་དཀར་མོ་
རྒྱལ་རིགས་མ་ནི་བུ་མོའོ། །བསྲུབ་པ་སོགས་བྱེད་པ་སྣ་ཚོགས་ཀྱི་གཡོ་བས་རླུང་
དངོས་སུ་བསྐྱོད་ཅིང་ཤིན་ཏུ་དགའ་བའི་རོ་མྱོང་བ་རླུང་ཁམས་སྒྲོལ་མ་ནི་དམངས་མོ་
ཡི་རིགས་ཏེ་རང་རིགས་ལྟར་ན་ཆུང་མའོ། །ཐིག་ལེ་ཕྱག་རྒྱའི་མཁར་ལྟུང་བར་གྱུར་ན་
མཁའ་དང་གསང་བའི་བུ་གའི་ནམ་མཁའ་འཁྲུག་པས། ནམ་མཁའི་རང་བཞིན་རྡོར་
དབྱིངས་མ་ནི་ཆུང་མའོ། །འདི་ལྔ་རང་རིགས་དང་འབྲེལ་བའི་དབང་དུ་མཛད་ལ།
གཞན་རིགས་ཀྱི་དབང་དུ་བྱས་ན། བུད་མེད་གང་གི་མཁར་ཐིག་ལེ་ལྷུང་བ་རྫོགས་
ནས་འདོད་ཆགས་ཉམས་པར་གྱུར་པའམ་ཆགས་པ་དང་བྲལ་བའམ། གནས་སྐབས་
དེར་ཆགས་པ་རྒྱུན་ཆད་པའི་ཕྱིར་ན། ཤེས་
ས་རབ་མ་དེ་ནི་སྐབས་དེར་གཞན་རིགས་
མཐར་སྐྱེས་མའམ་གཏུམ་མོ་ཡེ་ཤེས་ཀྱི་ཁམས་སྣ་ཚོགས་ཡུམ་དུ་བཞག་པའོ། །དེ་
བཞིན་དུ་རླུང་གི་འཕོ་བའི་དུས་སུ་སྣ་བུག་གཡས་གཡོན་གྱི་དཀྱིལ་འཁོར་ལྔའི་རླུང་རྒྱུ་
བ་ཟད་པའམ་འགག་པ་སྟེ་དབུ་མར་བཅིངས་པ་ལས་ནང་གི་ཕྱག་རྒྱ་ལྔ་དང་ཡེ་ཤེས་
ཀྱི་རླུང་གཡུང་མོའི་ཕྱག་རྒྱ་སྟེ་ས་སོགས་རྣམ་པར་དག་པའི་ཕྱག་རྒྱ་དྲུག་ནི་ནང་གིའོ། །
མཚན་མ་རྟགས་ཀྱི་ཕྱག་རྒྱ་དྲུག་ནི་འཁོར་ལོ་དང་རྣ་ཆ་དང་། མགུལ་རྒྱན་དང་ལག་
གདུབ་སོགས་དང་། སྐ་རགས་དང་། ཐལ་བ་རྣམས་རྣལ་འབྱོར་པའི་ལུས་ལ་རྒྱན་གྱི་
ཕྱག་རྒྱ་རྣམ་པ་དྲུག་སྟེ། འདི་དག་ཀྱང་ཁམས་དྲུག་རྣམ་པར་དག་པའི་རང་བཞིན་དང་
178



དུས་འཁོར་དབང་ལེའི་འགྲེལ་པ།
ཕར་ཕྱིན་དྲུག་རྣམ་པར་དག་པའི་རང་བཞིན་ནམ་མཚོན་བྱེད་རྟགས་ཀྱི་ཕྱག་རྒྱའོ། །
ཕྱག་རྒྱ་དྲུག་བཤད་པའི་ངེས་པའོ། །དེ་ནས་ཕྱག་རྒྱའི་རྣམ་གྲངས་གཞན་སྐུ་ལ་སོགས་
པའི་ཕྱག་རྒྱ་གསུམ་གསུངས་པ། འདིར་རྒྱུད་ཐམས་ཅད་ལས་དྲང་དོན་བསྐྱེད་རིམ་གྱི་
དབང་དུ་བྱས་ཏེ། དཔྲལ་བར་སྐུའི་ཕྱག་རྒྱ། མགྲིན་པར་གསུང་གི་ཕྱག་རྒྱ་སྙིང་གར་
ཐུགས་ཀྱི་ཕྱག་རྒྱ། སྔགས་གསུམ་དང་ཟླ་བ་སོགས་མཚན་མ་གསུམ་ལྟ་བུ་གསུངས་
ཀྱང་། ངེས་པའི་དོན་གྱིས་ཡུམ་གྱི་ཆུ་སྐྱེས་ལ་ནི་གསང་བའི་རྡོ་རྗེ་རབ་ཏུ་ཞུགས་ཤིང་
རྟག་ཏུ་འགྲེང་བ་ནི་སྐུའི་ཕྱག་རྒྱའོ། །རྩེ་མོ་ཅན་སྟེ་སྟེང་དུ་རོ་རྐྱང་དབུ་མའི་རྩེ་གསུམ་
གྱི་རྣམ་པ་ཅན་གྱི་དབུ་མ་ལ་སྲོག་གི་རླུང་རབ་ཏུ་ཞུགས་པ་གསུང་གི་ཕྱག་རྒྱ་དང་ཐིག་
ལེ་འཕོ་མེད་དུ་བཅིང་ནས་མི་ལྷུང་བ་ཐུགས་ཀྱི་ཕྱག་རྒྱ་སྟེ་གསུམ་པའོ། །སྔ་འགྲེལ་
རྣམས་སུ་དཔྲལ་བའི་ཆུ་སྐྱེས་ཀྱི་ལྟེ་བར་རྡོ་རྗེ་ཡེ་ཤེས་ཀྱི་རླུང་ཞུགས་ནས་མི་གཡོ་བ་
སྐུའི་ཕྱག་རྒྱ། རྩེ་མོ་ཅན་མགྲིན་པའི་རྩ་འཁོར་གྱི་དབུས་སུ་སྲོག་གི་རླུང་ཞུགས་ཏེ་མི་
གཡོ་བར་བཅིང་པ་གསུང་གི་ཕྱག་རྒྱ། ཐིག་ལེ་མི་ལྷུང་བ་ནི་སྙིང་ག་ཡན་ཆད་ཀྱི་དབུ་
མར་སྲོག་ཞུགས་པ་མི་གཡོ་བར་བཅིང་པས་ཐུགས་ཀྱི་ཕྱག་རྒྱུར་བཤད་དེ་དོན་ལ་དེ་
དག་དེ་ལྟར་ཕྱག་རྒྱ་གསུམ་ཡིན་མོད་ཀྱང་། སྐབས་འདིའི་འགྲེལ་པའི་གསུང་སྒྲོས་
དང་ཅུང་མི་མཐུན་པར་སྣང་ངོ༌། །དེ་ལྟར་ཕྱག་རྒྱ་གསུམ་པོ་འདི་དག་ལམ་གྱི་རྣལ་
འབྱོར་རྣམ་པ་གསུམ་གྱིས་རབ་ཏུ་གསལ་ཞིང་ངེས་པར་སྐུ་དང་གསུང་དང་ཐུགས་ཀྱི་
ཕྱག་རྒྱ་སྟེ། འདི་གསུམ་གྱི་སྟེང་དུ་ཆགས་པ་དཀར་པོའི་ཕྱོགས་དང་ཆགས་བྲུལ་ནག་
པོའི་ཕྱོགས་ཀྱི་རིམ་བཞིན་ཆགས་པའི་མཐར་གྱུར་པ་དང༌། ཆགས་བྲལ་གྱི་དང་པོ་སྟེ་
ཟླ་བའི་ཆ་བཅུ་དྲུག་ལ་དཀར་ནག་གཉིས་ཀའི་དབུས་སུ་གྱུར་པ་ལྟ་བུའི་མཆོག་བདེའི་
གཏེར་ཞེས་མཆོག་ཏུ་མི་འགྱུར་བའི་བདེ་བ་ཆེན་པོ་ཆགས་དང་ཆགས་བྲལ་ལས་
འདས་པའི་དབུ་མ་མཉམ་པ་ཉིད་ཀྱི་དོན་བདེ་སྟོང་རོ་མཉམ་གྱི་ཡེ་ཤེས་ནམ་མཁའ་ལྟ་
17s



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
བུ་ནམ་ཡང་འཛད་པ་མེད་པའི་བདེ་བ་དམ་པའི་གཏེར་དུ་གྱུར་པ་ནི། རྣལ་འབྱོར་དམ་
པ་རྣམས་ཀྱིས་སོ་སོ་རང་རིག་པས་རྟོགས་པར་བྱ་བ་ཡེ་ཤེས་རྡོ་རྗེའི་ཕྱག་རྒྱ་སྟེ་ཕྱག་
རྒྱ་བཞི་པའོ། །འདི་རྟོགས་ན་དོན་དམ་པའི་དབང་བཞི་པ་ཐོབ་པ་སྟེ་མཚོན་བྱ་དོན་གྱི་
ཡེ་ཤེས་ནི་འདི་ཉིད་གཅིག་པུ་ཡིན་གྱི་འདི་ལས་གཞན་དུ་མེད་ལ། འདི་ནི་དེ་ཁོ་ན་
ཉིད་དུས་ཀྱི་འཁོར་ལོ་དང་། དེ་བཞིན་གཤེགས་པ་ཐམས་ཅད་ཀྱི་སྐུ་གསུང་ཐུགས་ཀྱི་
གསང་བ་འདུས་པ་དང་། མཁའ་འགྲོ་མའི་དྲ་བའི་འཁོར་ལོ་སྡོམ་པ་དང་། གསང་བའི་
སྙིང་པོ་དང་། ངེས་དོན་གྱི་རྡོ་རྗེ་སེམས་དཔའ་དང་། ཀུན་ཏུ་བཟང་པོ་ཉིད་ཡིན་པས།
ལམ་ཐམས་ཅད་འདི་ཉིད་རྟོགས་པའི་དོན་དུ་ཡིན་ནོ། །དེའི་ཕྱིར་སྦྱོར་བ་ཡན་ལག་
དྲུག་གི་རྣལ་འབྱོར་གྱིས་རླུང་སེམས་འཕོ་མེད་ཡེ་ཤེས་ཀྱི་སྐུ་བསྒྲུབ་པས་འདི་དོན་
རྟོགས་པར་འགྱུར་ཏེ། རྫོགས་པའི་རིམ་པ་རྡོ་རྗེའི་རྣལ་འབྱོར་གྱི་ལམ་དེ་ལས་ལམ་
གཞན་གྱིས་རྟོགས་བྱ་མ་ཡིན་ནོ། །སྔར་བསྟན་ཕྱག་རྒྱ་དྲུག་དང་སྐུ་གསུང་ཐུགས་ཀྱི་
ཕྱག་རྒྱ་གསུམ་བཅས་དགུ་པོ་དེ་རྣམས་ལས། བཞི་པ་ཡེ་ཤེས་ཀྱི་ཕྱག་རྒྱ་དེ་ནི་ཟག་
མེད་ཀྱི་ཆོས་ཁམས་མཐའ་དག་སྐྱེད་པ་ལེགས་པའི་མ་རུ་འགྱུར་ཏེ་དུས་གསུམ་སངས་
རྒྱས་ཐམས་ཅད་ཀྱི་ཡུམ་ཆེན་མོའོ། །དེ་ཇི་ལྟར་མར་འགྱུར་ཞེ་ན་འཇིག་རྟེན་ན་མས་
བུའི་ལུས་དང་པོར་མངལ་དུ་བཟུང་བ་དེ་སྐྱེས་པའི་དུས་ནས་བརྩམ་ཏེ་འཆི་བའི་
མཐར་ཐུག་པའི་བར་དུ་འབྱུང་བར་བྱེད་པ་མ་ལ་བརྟེན་ནས་བྱུང་བ་ལྟར། ཡེ་ཤེས་ཀྱི་
ཕྱག་རྒྱ་དབང་དོན་གྱི་ཡེ་ཤེས་དང་པོར་རྒྱུད་ལ་སྐྱེས་པ་ནི་ས་བོན་མངལ་དུ་བཟུང་བ་
དང་འདྲ་ལ། དེ་ནས་རྡོ་རྗེའི་རྣལ་འབྱོར་གྱི་སྟོབས་ལས་རྣམ་ཀུན་མཆོག་ལྡན་གྱི་སྟོང་
ཉིད་པྲ་ཕབ་པ་ལྟར་ཡེ་ཤེས་ཀྱི་གདངས་མངོན་སུམ་མཐོང་བས་ཉམས་སུ་མྱོང་བ་ནི་
མངལ་ནས་བཙས་པ་དང་འདྲ་ཞིང་། དེ་ནས་རིམ་བཞིན་བསམ་གཏན་ལ་སོགས་པ་
ཏིང་འཛིན་གྱི་སྔ་ལོགས་ཀྱི་བར་གྱིས་ལུས་འཕེལ་བ་སོགས་དང་འདྲ་ཞིང་། ཏིང་ངེ་
10



དུས་འཁོར་དབང་ལེའི་འགྲེལ་པ།
འཛིན་གྱིས་ཡན་ལག་གི་རླུང་ཉི་ཁྲི་ཆིག་སྟོང་དྲུག་བརྒྱའི་འཕོ་བ་འགགས་པ་ནི་འཁོར་
བའི་སྲོག་འགགས་ཏེ་འཆི་བའི་མཐར་ཐུག་པ་སྟེ་སངས་རྒྱས་རྣམས་མི་གནས་པའི་
དབྱིངས་སུ་མྱ་ངན་ལས་འདས་པ་བཞིན་ནོ། །དེ་ལྟར་མི་གནས་པའི་དབྱིངས་སུ་མྱ་
ངན་ལས་འདས་པ་ནི་མྱང་འདས་ཆེན་པོ་སྟེ། རྟག་ཆད་དང་སྐྱེ་འགག་ལ་སོགས་པའི་
མཚན་མ་ལས་འདས་པ་ཡེ་ཤེས་ཀྱི་སྐུའོ་ཞེས་སོ། །འདི་ལ་ཚེ་རབས་སྔ་མར་མི་འགྱུར་
བའི་བདེ་བ་ཐོབ་པ་ཡིན་ན་སྐྱེས་དུས་ནས་
ས་འཆི་བའི་མཐའི་བར་དུ་གནས་ཞེས་དང༌།
སྐྱེད་བྱེད་མ་བདེ་གཤེགས་སྙིང་པོ་ལས་བྱས་ནས་དེ་སྐྱེས་ནས་འཆི་བའི་བར་དུ་གནས་
པ་ལ་འཆད་པ་དག་ཀྱང་ལེགས་པར་མ་མཐོང་སྟེ་མི་འགྱུར་བའི་བདེ་བ་དང་། དོན་གྱི་
ཡེ་ཤེས་མངོན་དུ་གྱུར་ཟིན་ན་སྐྱེས་ནས་འཆི་བའི་བར་ཁོ་ནར་མ་ཟད་སྐྱེ་བ་གཞན་
དུའང་ཅིས་མི་གནས། བདེ་གཤེགས་སྙིང་པོ་ཀུན་ཁྱབ་ཀྱི་ཆོས་ཉིད་ལ་སྐྱེས་ནས་འཆི་
བའི་བར་དུ་གནས་པའི་དམིགས་བསལ་གྱི་ཐ་སྙད་བྱ་མི་རུང་ངོ་། །དེ་འདྲའི་ཡེ་ཤེས་
ཀྱི་ཕྱག་རྒྱ་སྐྱེད་བྱེད་མ་དེ་ནི་གནས་སྐབས་ཀྱི་དབྱེ་བ་རྣམ་པ་བཅུ་སྟེ་དབུ་མར་རླུང་
བཅུ་བརྟན་པའི་སྟོབས་ལས་དུ་བ་སོགས་རྟགས་བཅུ་གང་ཞིག་ཕ་རོལ་ཕྱིན་བཅུའི་ངོ་
བོ་ནུས་མ་བཅུ་ཡི་རང་བཞིན་གྱི་རྣམ་པ་བཅུ་ཡིན་ནོ། །དེ་ལྟ་བུའི་ཡེ་ཤེས་རྡོ་རྗེའི་ཕྱག་
རྒྱ་དཔལ་ལྡན་བླ་མའི་ཞེས་རྡོ་རྗེ་སེམས་དཔའི་ཡེ་ཤེས་ཀྱི་ཞལ་བཞི་པ་ཉིད་འདི་ནི་
མཐར་ཐུག་གི་འབྲས་བུ་ངོ་བོ་ཉིད་སྐུའི་རང་བཞིན་དེ་ཆོས་ཐམས་ཅད་ཀྱི་དེ་ཁོ་ན་ཉིད་
ཤིན་ཏུ་རྣམ་པར་དག་པའོ། །ཡེ་ཤེས་ཀྱི་ཕྱག་རྒྱ་གསུངས་པ་འདིས་དོན་དམ་པ་འཇིག་
རྟེན་ལས་འདས་པའི་དབང་བཞི་པ་མདོར་བསྡུས་ཙམ་གསུངས་པ་ཡིན་ལ་རྒྱས་པར་
མཆོག་ཏུ་མི་འགྱུར་བའི་ཡེ་ཤེས་ཀྱི་ལེའུ་ལས་འཆད་པར་འགྱུར་རོ། །བརྒྱད་པ་དམ་
ཚིག་གི་འཁོར་ལོ་འདུས་པ་དང་དམ་ཚིག་གིས་མཆོད་པའི་ངོ་བོ་ཉིད་ཀྱི་གནས་པ་ནི།
ཤེས་རབ་ཡུམ་ནི་སོགས་ཚིགས་བཅད་བརྒྱ་ཉེར་བདུན་པ་ནས། བརྒྱ་ཉེར་དགུ་པའི་
181



ཁ
མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
བར་གྱིས་བསྟན་ཏེ། གོང་དུ་སློབ་མ་ལ་དབང་ བསྐུར་བའི་དོན་དུ་ཕྱག་རྒྱའི་མཚན་ཉིད་
བསྟན་ནས་ཚོགས་ཀྱི་འཁོར་ལོའི་སླད་དུ་བླ་མས་ངེས་པ་སྦྱིན་པ་ནི། རིགས་སོ་དྲུག་གི་
ལྷ་མོ་རྣམས་སྤྱན་དྲངས་ཏེ་ཚོགས་ཀྱི་འཁོར་ལོས་མཆོད་པར་བྱ་བ་ཡིན་ལ། དེ་ཡང་
ཚོགས་མཆོད་ཕུལ་བའི་ཉིན་མོའི་དང་པོའི་ཆ་ལ་ལོ་བཅུ་མན་ཆོད་ཀྱི་གཞོན་ནུ་དང་
གཞོན་ནུ་མ་བཅུ་ལ་འོ་ཐུག་དང་མངར་བའི་ཟས་ཀྱིས་སྟོན་མོ་བྱས་ཏེ་ཅི་ལྟར་རིགས་
པའི་ཡོན་ཕུལ་ནས་རང་གནས་སུ་གཤེགས་སུ་གསོལ་བར་བྱའོ། །དེའི་རྗེས་སུ་ཆུ་
ཚོད་བདུན་པ་ལ་བབས་པ་ནས་དགེ་སློང་དང་དགེ་སློང་མའི་དགེ་འདུན་ལ་མངར་བའི་
ཁ་ཟས་བཟང་པོ་ཤ་དང་བྲལ་བ་རྣམས་ཀྱིས་ཡང་དག་པར་མཆོད་ཅིང་། སངས་རྒྱས་
ཉིད་ཀྱི་སྐུ་སྐལ་གཙོ་བོར་བྱས་པས། དགེ་འདུན་ལ་ཕྱི་མཆོད་བཅུ་གཙོ་བོར་བྱས་ནས་
ཡོན་ཕུལ་ཏེ་གཙུག་ལག་ཁང་དུ་གཤེགས་སུ་གསོལ་བར་བྱའོ། །དེ་ནས་སྐྱེ་བོ་གཞན་
གྱིས་དབེན་ཞིང་ཁྱིམ་བུག་པ་མེད་པ་སྟེ་རལ་པ་དང་གློ་སྐར་སོགས་རྒྱ་ཆེན་པོ་དག་
ནས་གཞན་གྱིས་གསང་སྤྱོད་མཐོང་བ་མེད་པའི་གནས་སུ་ཚོགས་ཀྱི་འཁོར་ལོའི་
གནས་སུ་ཚོགས་ཀྱི་འཁོར་ལོའི་གནས་དཔའ་བོ་རྣལ་འབྱོར་མ་རྣམས་ཀྱི་གདན་དང་
ཡོ་བྱད་བཤམས་པར་བྱ་སྟེ། འབྱོར་པ་དང་མཐུན་པར་ཇི་ལྟར་རིགས་པས། དབུས་སུ་
གཙོ་བོ་བླ་མ་དང་མི་ཡི་པགས་པའི་གདན་ལ་ཤེས་རབ་མ་གཡུང་མོ་སྣ་ཚོགས་ཡུམ་
དང་། དེའི་ཕྱི་རོལ་ཟླུམ་སྐོར་དང་པོའི་ཕྱོགས་བཞིར་ཤར་དུ་ཁྱི་པགས་ཀྱི་གདན་ལ་
སྒྲོལ་མའི་རིགས་དམངས་མོའོ། །ལྷོར་རྟའི་པགས་པའི་གདན་ལ་རྒྱལ་རིགས་མོ་གོས་
དཀར་མོ། །བྱང་དུ་བ་ལང་གི་པགས་པར་བྲམ་ཟེ་མོ་མཱ་མ་ཀིའོ། །ནུབ་ཏུ་གླང་པོ་ཆེའི་
པགས་པར་རྗེ་རིགས་མ་སྤྱན་མ་སྟེ་རྣལ་འབྱོར་མ་བཞི་དང་དབུས་ཀྱི་གཙོ་བོ་ཡབ་
ཡུམ་བཅས་པ་ནི་ཚོགས་ཀྱི་གཙོ་བོའོ། །དེ་དག་གི་མཚམས་སུ་དབང་ལྡན་དུ་གཅི་བའི་
སྣོད། རླུང་དུ་བཤང་བ། བདེན་བྲལ་དུ་ཁྲག །མེར་རྐྱང་གི་སྣོད་བཤམ་མོ། །དེའི་ཕྱིའི་
1as



དུས་འཁོར་དབང་ལེའི་འགྲེལ་པ།
ཟླུམ་སྐོར་གཉིས་པ་ལ་ཐུགས་ཀྱི་འཁོར་ལོ་ལ་གནས་པའི་རྣལ་འབྱོར་མ་བརྒྱད་དེ།
ཤར་དུ་ལུག་གི་པགས་པའི་གདན་ལ་འཁར་བ་མཁན་མོ་སྒྲ་རྡོ་རྗེ་མ། ལྷོར་འབྲོག་
དགོན་པའི་ཁྱི་ཞེས་སྤྱང་ཀུའི་པགས་པ་ལ་འོད་མའི་གར་མཁན་མོ་ཤིན་ཏུ་སྔོན་མོའོ། །
འདི་ལ་འོད་མ་སྙུག་མ་ཡིན་པས་དེའི་རྩེར་གར་བྱེད་མཁན་མའམ། ཡང་ན་སྨྱུག་གླིང་
འབུད་ཅིང་གར་བྱེད་པ་ཞེས་སྔ་མ་དག་གིས་བཤད་ཀྱང་གདོལ་པའི་རིགས་ཅན་གར་
མཁན་མ་ཡིན་ཏེ་འགྲེལ་པར་གཡུང་མོའི་གར་མཁན་མའོ་ཞེས་གསུངས་པའི་ཕྱིར་འོད་
མའི་དབྱུག་པ་ཐོགས་ནས་གར་བྱེད་པའོ། བྱང་དུ་རྔ་མོའི་པགས་པ་ལ་ནོར་བུ་མཁན་
མ་ཆོས་ཁམས་རྡོ་རྗེ་མ་དང་ནུབ་ཏུ་འདམ་སེང་གེ་པགས་པ་ལ། ཁྲོན་པ་མཁན་མ་དྲག་
སྤྱན་མ་དང་། མེར་ར་ཡི་པགས་པར་ཐགས་མཁན་མ་རེག་བྱ་རྡོ་རྗེ་མ་དང་། བདེན་
བྲལ་དུ་རི་དྭགས་ཀྱི་པགས་པ་ལ་ཆང་འཚོང་མ་རོ་རྡོ་རྗེ་མ་དང་། དབང་ལྡན་དུ་བོང་
བུའི་པགས་པ་ལ་གསེར་མཁན་མ་གཟུགས་རྡོ་རྗེ་མ་དང་། རླུང་དུ་ཕག་གི་པགས་པའི་
གདན་ལ་མེ་ཏོག་གི་ཕྲེང་བ་མཁན་མ་དྲི་རྡོ་རྗེ་མ་སྟེ་བརྒྱད་བཀོད་དོ། །དེ་ནས་ཟླུམ་
སྐོར་གསུམ་པ་ལ་གསུང་གི་འཁོར་ལོའི་རྣལ་འབྱོར་མ་བརྒྱད་དེ། ཤར་དུ་ཆུ་སྲིན་ཀུལླི་
རིའི་པགས་པ་ལ་ཤ་འཚོང་མ་ཙརྩི་ཀཱའམ་ཙམུནྟི་དང་། མེར་འགྲོན་བུའི་ཕུང་པོ་བརྡལ་
བའི་གདན་ལ་རྫ་མཁན་མ་ཁྱབ་འཇུག་མ་དང་། ལྷོར་ཀརྐ་ཊ་ཞེས་པ་སྦལ་པའི་རུས་
པའི་ཕུང་པོ་ལ་འཁུར་བ་མཁན་མ་ཕག་མོ་དང་
། དཔེ་ལ་ལར་ཀ་ཀ་རུའི་རུས་པའི་ཕུང་
པོ་ཟེར་བ་ལྟར་ན་སྲིན་བུ་ཀ་ཀ་རུ་སྡིག་པ་ཡིན་པས་སྡིག་པའི་རུས་པའོ། བདེན་བྲལ་
དུ་ཉ་སྐམ་པོའི་གདན་ལ་སྨད་འཚོང་མ་གདོང་དྲུག་གཞོན་ནུ་མའོ། །ནུབ་ཏུ་ཆུ་སྲིན་མ་
ཀ་རའི་པགས་པ་ལ་ཚེམ་བུ་མ་དབང་མོ་དང་། རླུང་དུ་སྦལ་བའི་པགས་པ་ལ་ཉ་པ་མོ་
ཚངས་མ་དང་། བྱང་རུ་རུས་སྦལ་གྱི་ཁོག་པ་ལ་གར་མཁན་མ་དྲག་མོའམ་དབང་ཕྱུག་
མ་དང་། དབང་ལྡན་དུ་དུང་གི་སྟེང་དུ་གོས་བཙོ་བླག་མཁན་མོ་ཚོས་མཁན་མ་ནི་
མ་
183



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
དཔལ་མོ་སྟེ། དེ་ལྟར་བརྒྱད་པོ་འགོད་པར་བྱའོ། །དེ་ནས་ཕྱིའི་ཟླུམ་སྐོར་བཞི་པ་ལ་
སྐུའི་འཁོར་ལོའི་གནས་ཀྱི་རྣལ་འབྱོར་མ་བརྒྱད་དེ། ཤར་དུ་བསེའི་པགས་པའི་གདན་
ལ་ལྕགས་མགར་མཁན་མ་ཤིན་སྟོབས་མ་དང་། ལྷོར་སྟག་ལྤགས་གྱི་གདན་ལ་རྒྱ་
སྐྱེགས་མཁན་མ་རྨུགས་བྱེད་མ་དང༌། ནུབ་ཏུ་དོམ་པགས་ལ་སྲིན་བལ་མཁན་མ་
རེངས་བྱེད་མ་དང་། བྱང་དུ་ནེའུ་ལེའི་པགས་པ་ནི་ན་ཀུ་ལ་ཟུར་ཆག་པ་སྲེ་མོང་གི་
པགས་པ་ལ་ཏིལ་མར་མཁན་མ་ཁེངས་བྱེད་མ་དང་། མེར་འབྲིའི་པགས་པ་ལ་སྨྱུག་མ་
མཁན་མོ་ལྕགས་སྒྲོག་མ་དང་། བདེན་བྲལ་དུ་ཅེ་སྤྱང་གི་པགས་པ་ལ་ཤིང་མཁན་མ་
ཁྲོ་གཉེར་ཅན་ཏེ་ཅེ་སྤྱང་ནི་དུར་ཁྲོད་དུ་གནས་པ་སྤྱང་ཁྱི་ལས་ཆུང་བ་ཞིག་ཏུ་བཤད།
རླུང་དུ་སྲམ་གྱི་པགས་པ་ལ་ཀོ་ལྤགས་མཁན་མ་འོད་ཟེར་ཅན་མ་དང་། དབང་ལྡན་དུ་
བྱི་ལའི་པགས་པ་ལ་སྐྲ་སེན་འབྲེག་མཁན་མ་ཙུན་སྟེ་བརྒྱད་འགོད་པར་བྱའོ། །དེ་ལྟར་
ཟླུམ་སྐོར་ལྔ་པར་དུར་ཁྲོད་ཀྱི་རབ་གཏུམ་མ་བརྒྱད་དེ། ཤར་དུ་གོ་དྷ་ཞེས་པ་འགྲོ་
འགྱུར་དུ་སྦྲུལ་ཞེས་པར་བྱས་ཀྱང་དཔྱིད་སྐྱིན་གོར་ཏེ་ལྷོ་སྦལ་ཆེན་པོའི་པགས་པ་ལ་
ཀླ་ཀློ་མ་མཐའ་ཁོབ་པའི་རིགས་སམ་ཀླུ ཀླ་ཀློའི་དཀའ་ཐུབ་པའི་ཆུང་མའང་ཟེར་བ་ཁྱི་
གདོང་མ་དང་། ལྷོ་རུ་བྱི་བའི་པགས་པ་ལ་མི་གཙང་བ་ཕྱགས་བདར་བྱེད་པའི་འཕྱག་
པ་མོ་ཕག་གདོང་མ་དང་། ནུབ་ཏུ་སཱ་ལི་ཛཱ་ཏ་ཀ་ཞེས་པ་རྨིགས་པ་སྟེ་རྨིག་བུ་ཆེན་
པོའམ། འབྲོས་ཨོག་དཀར་དུ་བསྒྱུར། འགྱུར་མངས་སུ་བྱི་ཙི་པད་ཟེར། ཅོག་གྲུས་གླ་
བ་དང༌། ལོ་གྲགས་ཀྱིས་བྱི་བ་མཇུག་ལེབ་ཅེས་གྲགས་པ་དེའི་པགས་པ་ཡིན་ཡང་
ཟེར་དེ་ལ་གཏུམ་མོ་སྟེ་ཤན་པ་སོགས་གདོལ་བའི་ཆུང་མ་ནི་ཅེ་སྤྱང་གདོང་མའོ། །
གཏུམ་མོ་འདི་ལ་ཁ་ཅིག་མི་གསོད་པའི་ཆུང་མ་ཡིན་ཡང་ཟེར། བྱང་དུ་སྤྲེའུའི་པགས་
པ་ལ་སྟག་གཟིག་མ་སོག་མོ་སྟེ་སྟག་གདོང་མའོ་འདིར་མཁའི་ཡུལ་ལ་སྟག་གཟིག་པ་
ཞེས་གྲགས་པ་ལྟ་བུ་ཀླ་ཀློའི་ཆོས་ལུགས་འཛིན་པའི་མཐའ་ཁོབ་པའི་བྱེ་བྲག་གིས་
184



དུས་འཁོར་དབང་ལེའི་འགྲེལ་པ།
རུང་བར་མངོན་ནོ། །མེར་རི་བོང་གི་པགས་པ་ལ་བསྙོན་ཐབས་མ་སྟེ་རྭས་སྐོ་སྐྱ་མ་
ཞེས་བསྒྱུར་བ་ཁ་འཆལ་སྣ་ཚོགས་ཀྱི་སྨྱོན་ཐབས་བྱེད་པའི་སྨྱོན་མ་ལྟ་བུ་བྱ་རོག་
གདོང་མ་དང་། བདེན་བྲལ་དུ་གཟུག་མོ་བྱི་ཐུལ་གྱི་པགས་པ་ལ་རོ་སྲེག་མ་བྱ་རྒོད་
གདོང་མ་དང་། རླུང་དུ་ཨཱི་ཤུ་ཀ་པ་ཤུའི་པགས་པ་ཞེས་པ་འགྱུར་མངས་སུ་ཤ་བར་
བསྒྱུར་ལ། འགྱུར་གཞན་དུ་རྨིགས་པ་སྐྱ་ཆུང་ཞེས་པ་བྱེ་མ་ལ་གནས་པའི་རྨིགས་བུ་
ཆུང་ངུ་ཡིན་པ་དེ་འཐད་དམ་སྙམ་མོ། །དེ་ཡི་པགས་པའི་གདན་ལ་བྷི་ལི་ཞེས་པ་མི་
རྒོད་མར་བསྒྱུར་བ་ལྟར་ཏེ་མཁའ་ལྡིང་གདོང་མ་དང་། དབང་ལྡན་དུ་རྩངས་པའི་
པགས་པ་ལ་རི་ཁྲོད་མ་སྟེ་ཡུལ་རི་ཁྲོད་དུ་གནས་པ་མོ་འུག་གདོང་མ་སྟེ་བརྒྱད་འགོད་
དོ། །གཏུམ་མོ་བརྒྱད་པོའི་རིགས་ཅན་འདི་རྣམས་མཐར་སྐྱེས་ཀྱི་རིགས་ཏེ་ཡུལ་གྱི་
དབང་གིས་མཐའ་ཁོབ་ཏུ་གནས་པ་དང་། ཤན་པ་སོགས་ཀྱི་རིགས་དང༌། བྱ་བ་
དམན་པ་བྱེད་པའི་རིགས་ལས་བརྩམ་སྟེ་དབྱེ་བ་བརྒྱད་བྱས་པའོ། །སོ་སོའི་གདན་གྱི་
པགས་པ་འདི་རྣམས་མེད་ན་དབུས་སུ་མི་པགས་དང༌། ཤར་དང་མེར་ཁྱིའི་པགས་པ་
དང་། ལྷོ་དང་ལྷོ་ནུབ་རྟ་པགས། ནུབ་དང་ནུབ་བྱང་གླང་པོ་ཆེའི་པགས་པ། བྱང་དང་
བྱང་ཤར་པ་རྣམས་ལ་བ་ལང་གི་པགས་པ་སྟེ་གཙོ་མོ་ལྔའི་གདན་གྱིས་བྱ་བར་
གསུངས་སོ། །དེ་ལྟར་གདན་བཤམས་ནས་རྣལ་འབྱོར་མ་རྣམས་སོ་སོ་རང་གི་ཕྱོགས་
སུ་གདན་ལ་བཞུགས་སུ་གསོལ་བར་བྱའོ། །སོ་སོའི་གདན་གྱི་པགས་པ་འདི་རྣམས་
ཀྱི་སྡེར་མར་བཟའ་བ་དང༌། དེ་བཞིན་ཏུ་བཏུང་བ་འདྲེན་པའི་སྐྱོགས་རྣམས་ནི་ཤར་
དང་མེ་རུ་ཉ་ཕྱིས་ཀྱི་སྣོད། ལྷོ་དང་བདེན་བྲལ་དུ་ནཱ་རི་ཀི་ལའི་སྐྱོགས་ཞེས་པ་ཤིང་
ཐོག་ཆེན་པོ་ཞིག་གི་ཤུན་པའི་སྣོད་ཡིན་པར་ཡང་བཤད་ལ། ཁ་ཅིག་གིས་རྒྱ་ནག་ནས་
བྱུང་བའི་ནཱ་རི་ཀེ་ལེའི་སྐྱོགས་ཟེར་བ་དེ་ཡིན་ནམ་ཞེས་ཀྱང་བཤད་མོད། ནཱ་རི་ཀེ་ལ་
ཞེས་པ་མི་མོ་རྩེ་བའམ་སྡོང་བུ་ཅན་འགྱེད་ཞེས་ཤིང་ཏཱ་ལ་ལ་སོགས་པ་བཞིན་དུ་རྩྭ་ཡི་
185



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
ལྗོན་ཤིང་གི་བྱེ་བྲག་ཞིག་སྟེ་བོད་དུ་དེའི་འབྲས་བུ་ལ་བེ་ཏ་ཟེར། ཤིང་འདིའི་མིང་དུ་
ལིང་ག་ལཱི་གཤོལ་ལྡན་སོགས་ཟེར་བ་འཆི་མེད་མཛོད་དུ་བཤད་པ་དེ་ལས་བྱུང་བའི་
སྐྱོགས་ཡིན་འདྲའོ། །ནུབ་དང་རླུང་དུ་སའི་ཁམ་ཕོར་གྱི་སྣོད། བྱང་དང་དབང་ལྡན་དུ་
མིའི་ཐོད་པ་དང་། དབུས་སུ་ཤིང་གི་སྣོད་ཀྱིས་བྱ་བར་གསུངས། གདན་གྱི་པགས་པ་
སོ་སོར་གསུངས་པ་འདི་ནི་རྣལ་འབྱོར་མ་དེ་དག་ཐང་དང་ཆུ་དང་ནགས་ལ་སྤྱོད་པའི་
སེམས་ཅན་དེ་དག་གི་གཟུགས་སུ་བསྒྱུར་བར་བྱེད་པ་སོགས་རང་རང་གི་རིགས་ཀྱི་
དམ་ཚིག་གི་དབང་གིས་ཡིན་ནོ། །དེ་ནས་
ས་ཆང་ལ་སོགས་པ་བཏུང་བ་ཕུལ་ནས་བཟའ་
བ་དང་བཅའ་བ་ལ་སོགས་པའི་ཁ་ཟས་རྣམ་པ་མང་པོ་དང་། སྒྲོན་མ་ཤ་ལྔ་དང་འཆད་
འགྱུར་ལྟར་དམ་ཚིག་གི་རྫས་དང་ཆུ་དང་མཆོད་ཡོན་སོགས་རྣམ་པ་བཅུ་པོ་ཕུལ་ཏེ།
མཎྜལ་ཏེ་དཀྱིལ་འཁོར་བྱས་པས་སློབ་མ་ལས་ཀྱི་རྡོ་རྗེ་ཅན་དང་ལྷན་ཅིག་མཆོད་པའི་
རྫ་ས་ཕུལ་པར་བྱའོ། །དེ་ལྟར་ཚོགས་ཀྱི་འཁོར་ལོ་ལ་རྣལ་འབྱོར་མ་རྣམས་ཀྱི་གནས་
དང་རིགས་ཀུན་སྤྱོད་ངེས་པར་བྱས་ནས། དེ་དང་མཐུན་པའི་ཀུན་སྤྱོད་དང་འཁྲིག་
པའི་ཆོས་ཀྱིས་བསྙེན་བཀུར་ཡང་བྱའོ། །ཀུན་སྤྱོད་ཅི་ལྟ་བུས་ཞེ་ན། ཤེས་རབ་ཡུམ་
གྱི་ནང་ནས་གཙོ་མོ་དེ་ནི་མཆོག་གི་ཡུམ་སྟེ་གཡུང་མོའམ་གཏུམ་མོ་དཀྱིལ་འཁོར་གྱི་
ལྟེ་བ་ལ་གནས་པ་སྒྲིབ་བྲལ་གྱི་སྲིད་གསུམ་སྐྱེད་མ་དེ་ནི་སྣ་ཚོགས་ཡུམ་གྱི་ངོ་བོ་སྟེ་
མར་གྱུར་པའོ། །ཕྱོགས་བཞིའི་སྤུན་མ་ལ་སོགས་པ་རིགས་བཞི་རྣམས་ནི་སྲིང་མོའོ། །
སྒྲ་རྡོ་རྗེ་མ་སོགས་དྲུག་ནི་ཞེས་དྲག་མོ་དྲག་སྦྱིན་དང་བཅས་པ་སྲིང་མོ་དེ་ལས་སྐྱེས་
པའི་ཚ་མོ་རྣམས་ཏེ་དམ་ཚིག་མི་ཤེས་པ་ཕྱུགས་ཀྱི་སྐྱེ་བོ་རྣམས་ལ་འཇིགས་སྟེར་ཙརྩི་
ཀ་སོགས་བརྒྱད་ནི་ཚ་མོ་རྣམས་ལས་སྐྱེས་པའི་ཡང་ཚ་མོའོ། །དེས་མཚོན་ནས་ཤིན་
སྟོབས་མ་སོགས་བརྒྱད་ནི་ཡང་ཚ་མོ་དང་། རབ་གཏུམ་མ་བརྒྱད་ནི་ཡང་ཚའི་བུ་མོ་སྟེ་
འོག་ཏུ་གཞན་ནི་རྣམ་མང་ཡང་ཚ་རྣམས་དང་ཡང་ཚའི་བུ་རྣམས་སོ་ཞེས་པས་རིགས་
1as



ས་
དུས་འཁོར་དབང་ལེའི་འགྲེལ་པ།
བསྒྲེས་ཏེ་ཤེས་པར་བྱའོ། །གཞན་དག་ཤིན་སྟོབས་མ་སོགས་བརྒྱད་ཡང་ཚའི་བུ་མོ་
དང༌། རབ་གཏུམ་མ་སོགས་བརྒྱད་སྲིང་མོའི་བུ་མོ་སྟེ་ཚ་མོར་འཆད་པའང་འདུག་གོ། །
ཚོགས་ཀྱི་འཁོར་ལོའི་དཀྱིལ་འཁོར་གྱི་འཁོར་ལོ་ལ་གནས་པའི་རྣལ་འབྱོར་པ་སུམ་
ཅུ་རྩ་དྲུག་ཁྱབ་བྱེད་གཙོ་མོ་བཅས་པ་དུས་གསུམ་ཀུན་ཏུ་ནི་རང་རང་གི་རིགས་ཀྱིས་
ས་ལ་གནས་པ་སྤྱིའི་གཡུང་མོ་ལ་སོགས་པ་རིགས་ལྔ་དང༌། བྱེ་བྲག་ཏུ་འཁར་བ་མ་ལ་
སོགས་པ་གོང་དུ་ཇི་སྐད་བསྟན་པ་དེ་དག་རྣམས་རྣལ་འབྱོར་པ་ཡིས་མཆོད་ཅིང་
མཉེས་པར་བྱེད་པས་བསྟེན་པར་བྱ་དགོས་ཀྱི། ཞིང་དང་གནས་དང་དུར་ཁྲོད་ལ་
སོགས་པ་གནས་བཅུ་གཉིས་གང་དུ་གནས་ཀྱང་སྐྱེ་བོ་དང་བཅས་པ་གྲོང་གི་དབུས་
སུའམ། ཕྱི་རོལ་གྱི་སྐྱེ་བོ་མེད་པ་ཚོགས་ཀྱི་འཁོར་ལོའི་གནས་དང་། སྐྱེ་བོས་དབེན་
པར་གྱུར་པའི་གནས་སུ་ནམ་ཡང་དོར་བར་མི་བྱ་སྟེ་བསྙེན་ཅིང་མཉེས་པར་བྱའོ། །དེ་
བཞིན་དུ་རྣལ་འབྱོར་མ་རྣམས་ཀྱིས་ཀྱང་དཔལ་ལྡན་རྡོ་རྗེ་ཅན་ཚོགས་ཀྱི་གཙོ་བོ་སློབ་
དཔོན་ནི་དཔལ་ལྡན་ཡབ་སྟེ་སྒྲིབ་པ་མེད་པའི་སྲིད་གསུམ་བསྐྱེད་པར་མཛད་པ་རྡོ་རྗེ་
སེམས་དཔའ་ནི་ཀུན་གྱི་ཡབ་ཉིད་དོ། །དེའི་རིགས་ནི་གཡུང་པོ་དང་གཏུམ་པོ་ཡི་
རིགས་ཏེ། གཙོ་མོ་གཡུང་མོ་དང་གཏུམ་མོ་ལ་འཁྲིག་པ་བྱེད་ཅིང་དེའི་ལྷག་མའང་ཟ་
བའི་ཕྱིར་རོ། །དེ་ལས་སྐྱེས་པའི་སངས་རྒྱས་བཞི་ཡི་རིགས་ཐམས་ཅད་ནི་མིང་པོ་སྟེ།
དམངས་རིགས་འཕྱག་པ་སོགས་ཀྱི་ལས་དམན་པ་བྱེད་པ་ལ་སོགས་པ་རིགས་བཞིའོ། །
སྤྱན་ལ་སོགས་པ་སེམས་དཔའ་དྲུག་གི་རིགས་འཁར་བ་མཁན་ལ་སོགས་པ་ནི་མིང་
པོའི་བུ་ཚ་བོ་སྟེ། གཞན་ནི་རྣམ་མང་ཡང་ཚ་རྣམས་ཏེ་ཤན་པ་ལ་སོགས་པ་དང་།
ཡང་ཚའི་བུ་ནི་ལྕགས་མཁན་ལ་སོགས་པ་རྣམས་སོ། །དེ་ལྟར་དཀྱིལ་འཁོར་གྱི་
འཁོར་ལོ་ལ་གནས་པའི་ལྷ་སོ་དྲུག་ཁྱབ་བྱེད་དང་བཅས་པའི་ལྷ་རྣམས་རང་རིགས་
ཀྱི་སར་གནས་པའི་རྣལ་འབྱོར་པ་ཡི་རིགས་རབ་ཏུ་དགའ་བ་རྣམས་ནི་རྣལ་འབྱོར་མ་
1s



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
རྣམས་དག་གིས་གུས་ཤིང་གདུང་བའི་སྒོ་ནས་རྟག་ཏུ་བསྙེན་བཀུར་གྱིས་བསྟེན་པར་
བྱ་ལ། ཞིང་དང་གནས་དང་དུར་ཁྲོད་དག་ཏུ་སྐྱེ་བོ་དང་བཅས་པ་དང་། སྐྱེ་བོ་མེད་
པར་ནམ་ཡང་དོར་བར་མི་བྱ་སྟེ། འདིར་གནས་བཅུ་གཉིས་ནི་གནས་དང་། ཞིང་དང་
འདུན་པ་དང་དུར་ཁྲོད་དང་། ཚནྡོ་ལྔ་ལ་སྔ་མ་
་རང་མིང་དང་ཕྱི་མ་ཉེ་བ་ཞེས་སྦྱར་ཏེ་
གནས་དང་ཉེ་གནས་སོགས་བཅུ་ནི་ཧེ་རུ་ཀའི་གནས་བཅུའོ། །དེ་སྟེང་འཐུང་གཅོད་
དང་ཉེ་བའི་འཐུང་གཅོད་གཉིས་བསྣན་པས་བཅུ་གཉིས་སུ་འགྱུར་རོ། །དེ་ལྟར་རྣལ་
འབྱོར་མ་དང་རྣལ་འབྱོར་པའི་རིགས་དག་པ་སོ་བདུན་པོ་དེ་དག་གང་དུ་ཚོགས་ཀྱི
འཁོར་ལོ་སོགས་ཀྱི་དུས་སམ་གཞན་དུའང་རུང་རང་གི་རིགས་ཀྱི་མ་དང་། ཕ་དང་
སྲིང་མོ་དང་སྤུན་ལ་སོགས་པའི་ཚུལ་དུ་འོང་བ་དེ་དག་དོར་བར་མི་བྱ་ལ་དེ་ལ་ངོ་ཚ་
བར་མི་བྱ་ཞིང་། རྣལ་འབྱོར་པ་རྣམས་ཀྱིས་རྣལ་འབྱོར་མའི་རིགས་རྣམས་ལ་མཆོད་
པར་བྱ་སྟེ། གཅེར་བུ་གོས་དང་བྲལ་ཞིང་སྐྱ་གྲོལ་བ་ལག་ན་གྲི་གུག་དང་ཐོད་པ་
འཛིན་པའི་རྣལ་འབྱོར་མ་དེ་རྣམས་གནས་སྐབས་དེ་དག་ཐམས་ཅད་དུ་དེ་ལྟར་ཡང་
དག་པར་རྒྱུ་བ་ཡིན་ནོ། །དེ་བཞིན་དུ་རྣལ་འབྱོར་མ་རྣམས་ཀྱིས་ཀྱང་ཕ་དང་མིང་པོ་ཚ་
བོ་ཡང་ཙའི་རིགས་ཀྱི་རྣལ་འབྱོར་པ་ཐམས་ཅད་མི་དོར་བར་རང་རིགས་ཀྱིས་དྲུང་དུ་
འོང་པ་རྣམས་ལ་མཆོད་པར་བྱ་སྟེ། དཔའ་བོ་རྣམས་རང་གི་གཟུགས་ཀྱིས་ཐམས་ཅད་
དུ་རྒྱུ་བའི་ཕྱིར་རོ། །དེ་ལྟར་ཤེས་ནས་ཕན་ཚུན་མཆོད་ཅིང་བསྟེན་པར་བྱས་ན་ཐབས་
ཤེས་ཀྱི་རྟེན་འབྲེལ་ལེགས་པར་འགྲིག་ནས་ཉེ་རྒྱུའི་སྤྱོད་པའི་སྒོ་ནས་དངོས་གྲུབ་ཐོབ་
པར་འགྱུར་རོ་ཞེས་དཔའ་བོ་དང་དཔའ་མོ་ཕན་ཚུན་སེམས་དག་པའི་ངེས་པའོ། །
ཚོགས་ཀྱི་འཁོར་ལོའི་དུས་སུ་མཆོད་པའི་གཙོ་བོ་ཕྱག་རྒྱ་མཚན་ལྡན་གྱི་མཆོད་པ་བྱས་
པའི་ཕན་ཡོན་གསུངས་པ། འདིར་རྣལ་འབྱོར་པ་འདུས་པའི་ཚོགས་ཀྱི་འཁོར་ལོའི་
དུས་སུ། བུད་མེད་ཟླ་བའི་བཞིན་དང་ཨུཏྤལ་གྱི་མིག་ཅན་མཆོག་གི་དྲི་ཡིས་རྗེས་སུ་
188



དུས་འཁོར་དབང་ལེའི་འགྲེལ་པ།
བྱུགས་པ་བདེ་བའི་རྣམ་པ་ཐམས་ཅད་སྐྱེད་པའི་མཚན་ཉིད་ལྡན་པ་གང་སུ་དག །
བསོད་ནམས་དག་གི་ཚོགས་རྫོགས་པའི་རྒྱུ་རུ་ལུས་ངག་ཡིད་དག་པ་གསུམ་གྱིས་རྡོ་
རྗེ་སློབ་དཔོན་དཔའ་བོའི་ཚོགས་དང་བཅས་པ་ལ་ནི། བདེ་ཆེན་སྔགས་ཀྱི་མཆོད་
པའི་གཙོ་བོ་རྡོ་རྗེའི་མཆོད་པ་འདི་ལྟ་བུ་འབུལ་བར་བྱེད་པ་ན་དུས་གཞན་དུ་ས་གཞི་
སྦྱིན་པ་དང་གླང་པོ་ཆེ་དུ་མ་དང༌། རྟ་དུ་མ་དང༌། ཤིང་རྟ་དུ་མའི་སྦྱིན་པ་དང་། དུ་
མའི་བུ་མོ་རབ་ཏུ་སྦྱིན་པ་ལས་བསོད་ནམས་གང་ཐོབ་པ་ཡི་བསོད་ནམས་དེ་དག་
ཐམས་ཅད་ཚོགས་ཀྱི་དུས་སུ་རྡོ་རྗེའི་མཆོད་པ་ཕུལ་བ་དེ་ལས་འགྱུར་ཏེ་ཀྱེ་མི་ཡི་
བདག་པོ། ནམ་མཁར་གནས་པའི་ཟླ་བ་ཉི་མའི་དཀྱིལ་འཁོར་འཇིག་རྟེན་འདིར་ཇི་
སྲིད་གནས་པ་དེ་སྲིད་ཀྱི་མཚམས་སུ་དགེ་རྩ་འཕེལ་ཞིང་མི་འཛད་ལ། ཉི་ཟླའི་འོད་
ཟེར་གྱིས་ཕྱོགས་ཀུན་དུ་ཁྱབ་པ་བཞིན་དུ་དགེ་བའི་གཟི་བྱིན་མཚུངས་པ་མེད་པར་
འགྱུར་རོ་ཞེས་དང་། མཐར་ཐུག་ཐབས་ཤེས་ཟླ་ཉི་རྣམ་པར་དག་པ་ཆོས་ཀྱི་དབྱིངས་
ཀྱི་ནམ་མཁར་གནས་པའི་ཡེ་ཤེས་ཀྱི་སྐུ་འགྲུབ་པའང་ཤུགས་ཀྱིས་བསྟན་པའོ། །དགུ་
པ་རིགས་སུམ་ཅུ་རྩ་དྲུག་གི་
ཕྱག་རྒྱ་དང་ལྟ་སྟངས་དང་མཚན་མ་དང ང་དམ་ཚིག་
གི་བརྡ་དང་རིགས་ལ་སོགས་པའི་ངོ་བོ་ཉིད་ཀྱི་གནས་པ་ནི། སྒྲོལ་མ་དམངས་མོ་རྣམ་
པ་བཞི་སོགས་ཚིགས་སུ་བཅད་པ་བརྒྱ་སུམ་ཅུ་པ་ནས། བརྒྱ་གོ་བདུན་པའི་བར་གྱིས་
བསྟན་ཏེ། རྣལ་འབྱོར་མ་སོ་དྲུག་གི་རིགས་རྣམས་ས་གཞིའི་གནས་སུ་རིགས་སུམ་ཅུ་
རྩ་དྲུག་ཏུ་གནས་པའི་ཚུལ་གསུངས་པ། མི་ཡི་འཇིག་རྟེན་འདིར་རང་རང་གི་ལས་དང་
རྗེས་སུ་མཐུན་པས་རིགས་སུ་བཞག་པ་ནི་ལྷ་མོ་སྒྲོལ་མ་ནི་དམངས་རིགས་མོ་ཡིན་ལ་
དེ་ནི་རྣམ་པ་བཞི་རུ་ས་ཡི་སྟེང་དུ་འགྱུར་ཏེ། དམངས་རིགས་ཀྱི་ལས་སུ་བྱ་བ་བཞི་
བྱེད་པའི་སྒོ་ནས་སོ། །བཞི་གང་ཞེ་ན། ས་གཞི་རྨོ་བ་དང་། བ་ལང་སོགས་ཕྱུགས་སྐྱོང་
བ་དང་།
ས་ཞིང་སོགས་ཀྱིས་ཁྱིམ་ལ་
“ལྷ་མོའི་
འཇིམ་པའི་ལས་བྱེད་པ་དང་།
པ་སོགས་པའི་
1ss



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
གནས་ཀྱི་ལས་བྱེད་པ་སྟེ་རྣམ་པ་བཞིའི་དབྱེ་བས་སོ། །གོས་དཀར་མོ་ནི་རྒྱལ་རིགས་
མ་སྟེ། རྒྱལ་རིགས་ཀྱི་ཆོས་ལུགས་དེ་ཡང་སྔ་མ་བཞིན་དུ་རྣམ་པ་བཞི་སྟེ། དཔུང་
ཚོགས་བཞི་དང་ལྡན་པ་བསྡུ་བ་སྟེ། རྐང་ཐང་གི་དཔུང་དང་། རྟ་ལ་ཞོན་པ་དང་། གླང་
པོ་ཆེ་ལ་ཞོན་པ་དང་། ཤིང་རྟ་ལ་ཞོན་པ་ཡི་དཔུང་གིས་བསྐོར་བ་ཡིན་ལ། རྐང་ཐང་
འབའ་ཤིག་དང་ལྡན་པ་ནས་ཉིས་ལྡན་སུམ་ལྡན་བཞི་ལྡན་གྱི་བར་གྱི་རྒྱལ་པོའི་དཔུང་གི་
བཀོད་པ་ལ་དབང་བའོ། །ས་སྟེ་སྤྲིན་མ་ནི་རྗེའུ་རིགས་མ་རྣམས་ཡིན་ལ་དེ་ནི་རྣམ་པ་
གསུམ་སྟེ། རིགས་ཀྱི་ཆོས་ལས། ཚོང་པ་དང་། ཡིག་མཁན་དང་། སྨན་པའི་ལས་བྱེད་
པའི་རིགས་གསུམ་མོ། །མཱ་མ་ཀི་ནི་གཉིས་སྐྱེས་བྲམ་ཟེའི་སྐྱེ་བོའི་རིགས་སུ་སྐྱེས་པ་
དེ་ནི་རིགས་ཀྱི་ཆོས་ལས་རྣམ་པ་བདུན་དུ་འགྱུར་ཏེ། ངེས་བརྗོད་ཀྱི་ཡལ་ག་དང་དེ་
བཞིན་དུ་མཆོད་སྦྱིན་དང་སྙན་ངག་དང་སྲིད་སྲུང་གི་ཡལ་ག་སྟེ་རིག་བྱེད་བཞི་ཡི་ཡན་
ལག་བཞི་འཛིན་པའི་རིགས་སུ་སྐྱེས་པའི་བུད་མེད་དམ་དེ་དག་གི་ཆུང་མ་དང༌།
ནགས་ན་རབ་ཏུ་གནས་པ་ཁྱིམ་སྤངས་པའི་ཆུང་མ་དང་། ཁྱིམ་ན་གནས་པའི་བདག་
པོ་ལས་གཞན་ལ་མི་གཡེམ་པར་བདག་
པའི་བརྟུལ་ཞུགས་འཛིན་པའི་བདག་པོའི་
ཆུང་མ་དང་། ཁྱིམ་གྱི་འཆིང་བ་ཐམས་ཅད་ལས་གྲོལ་བའི་བྲལ་ཟེའི་ཆུང་མ་དང་
བདུན་ནོ། །དེ་བཞིན་དུ་སྒྲ་རྡོ་རྗེ་མ་ཞེས་བྱ་བ་ནི་འཁར་བ་མཁན་མོ་སྟེ་འཁར་བ་ལས་
འཁར་རྔ་སོགས་ཀྱི་ལས་བྱེད་པ་དང་། ངེས་པར་རོ་ཡི་རྡོ་རྗེ་མ་ནི་ཆང་འཚོང་མ་དང་།
གཟུགས་ཀྱི་རྡོ་རྗེ་མ་ནི་ཡང་དག་ངེས་པར་གསེར་མགར་སོགས་གསེར་ལ་བརྟེན་
པའི་ལས་བྱེད་པ་གསེར་མཁན་མར་འགྱུར་ལ། ཀྱེ་མི་ཡི་བདག་པོའི་འཛིན་མ་ས་
གཞི་དག་ལ་དྲི་ཡི་རྡོ་རྗེ་མ་ནི་ཕྲེང་བ་མཁན་དུ་རབ་ཏུ་གྲུགས་ཏེ། རང་བཞིན་ཡོན་
ཏན་དབང་གིས་རེག་བྱ་རྡོ་རྗེ་མ་ཐགས་མཁན་མ་དང་
། རྡོ་རྗེའི་མཐའ་ཅན་ཆོས་ཀྱི་
དབྱིངས་ཏེ་ཆོས་དབྱིངས་རྡོ་རྗེ་མ་ནི་ནོར་བུ་མཁན་མོར་འགྱུར་བར་འཇིག་རྟེན་དུ་ནི་
10



•
དུས་འཁོར་དབང་ལེའི་འགྲེལ་པ།
རབ་ཏུ་གྲགས། ཙ་མུནྟཱི་ནི་ཤ་འཚོང་མར་འགྱུར་ཞིང་། རང་བཞིན་ཡོན་ཏན་དབང་
གིས་ཁྱབ་འཇུག་མ་ནི་རྫ་མཁན་མ་དང་། ཕག་མོ་ནི་ཁུར་བ་མཁན་དུ་ངེས་པར་
འགྱུར་ཞིང་། གདོང་དྲུག་མ་ནི་སྨད་འཚོང་མ་སྟེ། དབང་མོ་ནི་ཚེམ་བུ་མའོ། །ཚངས་
མ་ནི་ཉ་པ་མོར་འགྱུར་ཞིང་། ས་གཞིའི་གནས་འདི་དག་ཏུ་ཡང་དྲག་མོའམ་དབང་
ཕྱུག་མ་ནི་གར་མཁན་མ་རུ་འགྱུར་ལ། དཔལ་མོ་ཟླ་བ་ཉ་གང་བའི་ཞལ་ཅན་མ་ནི་
བརྒྱད་པ་སྟེ་བཙོ་བླག་མཁན་ནམ་ཆོས་མཁན་མར་ཡང་འགྱུར་ཏེ་འདི་བརྒྱད་འབྱུང་
པོའི་སྐྱེ་གནས་སོ། །སྒོ་སྐྱོང་ཁྲོ་བོའི་ཡུམ་བཅུ་ནི་རྨུགས་བྱེད་མ་ནི་རྒྱ་སྐྱེགས་མཁན་
མོར་འགྱུར་ཏེ། ཀྱེ་མི་བདག་རེངས་བྱེད་མ་ནི་སྲིན་བལ་མཁན་མོའོ། །ཁེངས་བྱེད་
མ་ཞེས་བྱ་བ་ནི་ཏིལ་མར་འཚིར་མ་དང༌། རབ་ཏུ་ཆེ་ཞིང་ཤིན་ཏུ་སྟོབས་མ་ནི་ལྕགས་
མཁན་མོ་སྟེ་བཞི་པའོ། །འོད་ཟེར་ཅན་ནི་ཀོ་ལྕགས་མཁན་མར་རབ་འགྱུར་ཁྲོ་
གཉེར་ཅན་ནི་ཤིང་མཁན་མ་དག་དེ་བཞིན་ཉིད་དོ། །དཔལ་ལྡན་ཙུན་སྟེ་སྐུལ་བྱེད་
མ་ནི་འབྲེག་མཁན་མ་སྟེ། ས་ཡི་སྲིད་པ་ལ་གནས་ལྕགས་སྒྲོག་མ་ནི་སྨྱུག་མ་མཁན་
མོའོ། །དྲུག་སྤྱན་མ་ནི་ཁྲོན་པ་བྱེད་མར་འགྱུར་ཏེ་བཅུ་པ་འོད་མའི་གར་མ་ནི་ཤིན་ཏུ་
སྔོན་མོའོ། །འདི་རྣམས་ཁྲོ་བོའི་ཆ་ཤས་ཏེ་ཁྲོ་བོ་ལས་སྐྱེས་པའི་རིགས་ཅན་བུད་མེད་
བཅུ་པོ་རྣམས་ནི་རྣལ་འབྱོར་པ་ཡིས་མཆོད་པར་བྱའོ། །ཁྲོ་སྐྱེས་བཅུ་ལས་འོག་དང་
སྟེང་གི་ཁྲོ་མོ་དྲག་སྤྱན་མ་དང་ཤིན་ཏུ་སྔོན་མོའི་རིགས་ཅན་གཉིས་ནི་རྡོ་རྗེ་མ་དྲུག་གི་
རིགས་ཅན་ལ་བསྣན་ཏེ་བརྒྱད་དུ་བྱས་པ་མཆོད་པའི་སྐབས་སུ་ཟླུམ་སྐོར་གཉིས་པ་ལ་
བཀོད་པ་དང་། ལྷག་མ་བརྒྱད་ཟླུམ་སྐོར་བཞི་པ་ལ་བཀོད་པར་མཛད་དོ། །དེ་ནས་
རབ་གཏུམ་མ་བརྒྱད་ནི། དཔལ་ལྡན་ཁྱི་གདོང་མ་ནི་ཀླ་ཀློ་མར་འགྱུར་ཀྱེ་མི་ཡི་
བདག་པོ་ཕག་གདོང་མ་ནི་བཤང་བ་འཕྱག་པ་མོ་རྩེ་སྤྱང་གདོང་མ་གཏུམ་མོ་དག་
དང་། ས་ཡི་གཞི་ཡི་གནས་ལ་སྟག་གདོང་མ་ནི་སྟག་གཟིག་མ་དང་། བྱ་རོག་གདོང་
191



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
་མ་བསྙོན་ཐབས་མ་སྟེ་ཁ་ཅིག་ཏུ་མཐའ་ཁོབ་མ་ཡང་ཟེར། རབ་ཏུ་གསལ་ཞིང་ངེས་
པར་བྱ་རྒོད་གདོང་མ་རོ་སྲེག་མ། མཁར་ལྡིང་གདོང་མ་དཔལ་ལྡན་དྷིཝཱིར་འགྱུར་
ཏེ། བརྒྱད་པ་འུག་པའི་གདོང་ཅན་མ་དག་ཀྱང་རི་ཁྲོད་མ་ཡིན་ལ། དེ་ལྟར་དམངས་
རིགས་སོགས་སུམ་ཅུ་རྩ་དྲུག་རིགས་ཀྱི་དབྱེ་བས་ས་གཞིའི་གནས་སུ་རྣལ་འབྱོར་མ་
རྣམས་དག་གི་རིགས་སོ་དྲུག་རྣམས་ཏེ། ཞིང་དང་གནས་དང་ཉེ་བའི་གནས་སོགས་
གནས་བཅུ་གཉིས་དང༌། ཡུལ་དང་། གྲོང་ཁྱེར་མཆོག་དང་། དཔལ་ལྡན་ནགས་སུ་
ཡང་དག་གནས་པ་ནི་ཞེས་པར་རིམ་བཞིན་ཡུལ་ཐང་དང་། ཀླུའི་གྲོང་མཆོག་ཆུ་དང་
ནགས་སུ་གནས་པའི་སྲོག་ཆགས་སོ་དྲུག་གི་གཟུགས་སུ་བསྒྱུར་བ་ཞེས་སུའང་འཆད་
ཅིང་། མི་ཡི་བུད་མེད་རིགས་ཅན་སོ་དྲུག་གི་གཟུགས་སུ་གནས་ཤིང་། རྨོངས་པ་
སྔགས་ཀྱི་དམ་ཚིག་དྲལ་བ་རྣམས་དུས་སུ་འཆིང་བར་བྱེད་ཅིང་། རབ་མཆོག་ས་ཡི་
སྟེང་དུ་སྔགས་ཀྱི་རྣལ་འབྱོར་པ་རྣམས་དག་ལ་ལས་ཆེན་བཅུ་གཉིས་ཀྱི་དངོས་གྲུབ་
སྟེར་བར་བྱེད་པའོ། །དེ་ལ་ནང་གསེས་སུ་བཞི་དང་དྲུག་དང་དེ་བཞིན་བརྒྱད་དང་
བཅུ་དང་བཅས་བའི་ནོར་བརྒྱད་དང་། ཁྱབ་བྱེད་གཅིག་བུ་གཅིག་ནི་རིམ་པས་སོ་
ཞེས་རིགས་ལྡན་རྣལ་འབྱོར་མ་སུམ་ཅུ་རྩ་བདུན་གྱི་དབྱེ་བའོ། །ཞེས་མདོར་བསྟན་
ནས་དེ་རྒྱས་པར་གསུངས་པ། དེ་ཡང་དམངས་མོ་སོགས་བཞི་ནི་སངས་རྒྱས་རིགས་
བཞིའི་ཡུམ་སྒྲོལ་མ་ལ་སོགས་པས་དབྱེ་བ་རྣམས་ཏེ་སླར་ཡང་དུས་ཏེ་དྲུག་ནི་སྒྲ་རྡོ་རྗེ་
མ་སོགས་བྱང་ཆུབ་སེམས་དཔའི་རིགས་ཀྱིས་རབ་ཏུ་དབྱེ་བ་རྣམས་སོ། །ཁྲོ་བོ་ཡི་
ཡུམ་རྣམས་ནི་ཕྱོགས་ཀྱི་སྟེ་བཅུས་རབ་ཏུ་དབྱེ་བ་དང༌། ས་སྟེང་གི་གནས་སུ་ཡི་
དགས་ཀྱི་དབྱེ་བ་རྣམས་ནི་ཙརྩི་ཀཱ་སོགས་རྣལ་འབྱོར་མ་རྣམས་ནི་དེ་བཞིན་བརྒྱད་
ཡིན་ལ་དེ་དག་གི་རིགས་ཅན་རྣམས་སོ། །ལྷ་མིན་དུག་ཀྱང་ཀླ་ཀློ་སོགས་བརྒྱད་ཀྱིས་
དབྱེ་བ་ནི་རབ་གཏུམ་མའི་རིགས་སུ་གྱུར་པ་སྟེ། ལྷ་མིན་དེ་དག་གདེངས་ཅན་ཀླུའི་
མ་
1a



དུས་འཁོར་དབང་ལེའི་འགྲེལ་པ།
སྲིད་པར་གནས་པ་སྟེ་དེ་ལྟར་རིགས་སོ་དྲུག་པོ་འདི་རྣམས་རྣལ་འབྱོར་པ་ཡིས་རིག་
པར་བྱའོ། །གཅིག་པུ་གཅིག་ནི་སྣ་ཚོགས་ཡུམ་དང་གཙོ་བོ་སྟེ་དེ་ནི་སྲིད་པ་གསུམ་གྱི་
གནས་སུ་དཔལ་ལྡན་རྣལ་འབྱོར་མ་དང་རྣལ་འབྱོར་པའི་རིགས་རྣམས་དག་གི་ཁྱབ་
བྱེད་དེ་གཙོ་མོ་དང་བཅས་པས་རྣལ་འབྱོར་མ་སུམ་ཅུ་རྩ་བདུན་དུ་འགྱུར་བ་ཉིད་དོ། །
རྣལ་འབྱོར་མ་དེ་རྣམས་གནས་གང་དང་གང་དུ་གཙོ་ཆེར་བཞུགས་པ་གསུངས་པ། ས་
འོག་ཀླུའི་སྲིད་པ་རྣམས་སུ་ཁྱི་གདོང་མ་སོགས་གཏུམ་མོ་བརྒྱད་དེ། མི་ཡི་འཇིག་རྟེན་
ཕྱོགས་བཅུའི་དཀྱིལ་འཁོར་ལ་ནི་ཁྲོ་སྐྱེས་བཅུ་པོ་གནས་སོ། །ཡི་དྭགས་ཀྱི་རིགས་
ཞེས་བྱ་བ་ཙརྩི་ཀཱ་སོགས་ཡི་དྭགས་ཀྱི་འཇིག་རྟེན་དུ་སྟེ་ལྷ་མཆོག་འདོད་པ་ན་སྤྱོད་པ་
དྲུག་གི་གནས་སུ་སྒྲ་ཡི་རྡོ་རྗེ་མ་ལ་སོགས་པ་དྲུག་གནས་སོ། །ཚངས་པའི་ཡུལ་སར་
ཞེས་པ་ཚངས་རིས་སོགས་གཟུགས་ཁམས་སུ་ས་སོགས་ཟད་པར་བསྒོམ་པའི་གནས་
སུ་དཔལ་ལྡན་ཡུམ་བཞི་སྟེ། གཟུགས་མེད་ཁམས་ན་གཟུགས་མེད་ཅིང་སྟོང་པའི་
ཁམས་དང་རྡོ་རྗེ་དབྱིངས་ཕྱུག་མ་བཞུགས་པའོ། །རབ་མཆོག་མྱང་ངན་འདས་པ་ཞི་
བའི་གྲོང་དུ་སྒྲིབ་བྲལ་གྱི་ཁམས་གསུམ་དག་གི་ཡུམ་གཅིག་མ་བཞུགས་ཏེ་དེ་ནི་ཡེ་
ཤེས་ཀྱི་ཁམས་ཤེས་རབ་ཀྱི་ཕ་རོལ་ཏུ་ཕྱིན་མའོ། །རྣལ་འབྱོར་མ་འདི་རྣམས་དམ་
ཚིག་དྲལ་བ་རྣམས་ལ་རབ་ཏུ་ཁྲོས་པའི་ཞལ་རྣམས་ཀྱིས་བསྒྱུད་དབྱེ་སོགས་ལས་སྣ་
ཚོགས་ཀྱིས་སྲོག་དང་ལུས་ཡང་དག་པར་སྡུད་པར་བྱེད་དེ། དམ་ཚིག་དང་ལྡན་པ་ལ་
དགྱེས་པ་རྣམས་ནི་དགའ་ཞིང་རྗེས་སུ་ཆགས་པའི་ཞལ་གྱིས་ཞི་སོགས་ལས་ཀྱི་སྒོ་
ནས་ཕུན་སུམ་ཚོགས་པ་སྟེར་ཞིང་ཀུན་ནས་རྗེས་སུ་སྐྱོང་བར་བྱེད་པ་ཉིད་དོ་ཞེས་རྣལ་
འབྱོར་མའི་རིགས་ངེས་པའོ། །དེ་ནས་རྣལ་འབྱོར་པ་རྣམས་ཀྱི་ལས་ཀྱི་ཕྱག་རྒྱའི་དངོས་
གྲུབ་ཀྱི་དོན་དུ་རྡོ་རྗེ་མཆོད་པའི་ངེས་པ་གསུངས་པ། འདིར་དབེན་པར་ཚོགས་ཀྱི་
འཁོར་ལོར་བྱེད་པའི་དུས་སམ། སྐྱེ་བོ་མེད་པར་ལམ་བསྒོམ་པའི་དུས་སུ་བུ་མོའམ་
1s3



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
རྒན་མོའམ་དར་མ་རྣམས་དང་། ལུས་ནི་དྲི་མ་དང་བཅས་པས་མི་གཙང་བ་དང་བྲམ་
ཟེ་མོ་དང་རྒྱལ་རིགས་མོ་དང་། རྗེའུ་མོ་དང་། དམངས་མོ་དང་། རིགས་དང་ཡུལ་གྱི་
མཐར་སྐྱེས་གདོལ་པ་མོ་རྣམས་སམ། མིག་དང་ལག་པ་དང་བྲལ་བ་དང་། རྣ་བ་དང་
མཆུ་དང་སྣ་ནི་ཆད་པ་མ་སོགས་ཡན་ལག་མ་ཚང་པ་རྣམས་ཀྱི་རིགས་མཐའ་དག་ལ་
གཙང་དམེ་དང་བཟང་ངན་བླང་དོར་དུ་མི་བྱ་བར་བྱང་ཆུབ་ཀྱི་སེམས་བདེ་བ་ཆེན་པོའི་
རྒྱུ་རུ་མཆོག་གི་སྙིང་རྗེས་བསྟེན་པར་བྱ་སྟེ། ཤེས་རབ་རྣམ་ཀུན་མཆོག་ལྡན་གྱི་སྟོང་
གཟུགས་བརྟེན་པ་དང་
། ཐབས་ཐིག་ལེ་འཕོ་བའམ་འགྱུར་བ་མེད་པའི་བདེ་བ་ཉིད་
ཀྱིས་ཐབས་ཤེས་མཉམ་པར་སྦྱོར་བའི་ཚུལ་གྱིས་གསང་བའམ་རྡོ་རྗེའི་མཆོད་པས་
མཆོད་པར་བྱ་སྟེ། ཀྱེ་རྒྱལ་པོ་ཟླ་བ་བཟང་པོ་སྔགས་ཀྱི་སློབ་དཔོན་ནམ་རྣལ་འབྱོར་
བ་མཆོག་གི་སྙིང་རྗེ་དང་བཅས་པའི་ཐུགས་དང་ལྡན་པ། ཁེངས་པ་ལ་སོགས་པའི་
སྐྱོན་གྱི་དྲི་མ་དག་དང་རྣམ་པར་བྲལ་ཞིང་བྱང་ཆུབ་ཀྱི་སྤྱོད་པ་ཚོགས་གསུམ་ལ་རྗེས་
སུ་ཞོན་པས་ཞེས་སྤྱོད་པ་དེ་ལ་གནས་པ་གང་ཞིག །ཁྱིམ་གྱི་འཆིང་བ་དང་། ཕྱི་རོལ་
གྱི་གཡེང་བ་དང་རྫས་སོགས་ལ་ཆགས་པའི་འཆིང་བ་ཐམས་ཅད་ལས་རྣམ་པར་གྲོལ་
བ་རྣམས་ཀྱིས་སོ་ཞེས་པ་བཅོམ་ལྡན་འདས་ཀྱི་ངེས་པའོ། ། ཐབས་ཤེས་མཉམ་པར་
སྦྱོར་བ་རྡོ་རྗེའི་མཆོད་པ་ལ་དགོས་པའི་ཕྱག་རྒྱ་བཞིའི་མིང་གསུངས་པ། འདིར་དམ་
ཚིག་གི་འདུས་པ་ལ་མིང་རྣམ་པ་བཞི་ནི། དང་པོར་བུད་མེད་རྣམས་ནི་གསང་བའི་
ཕྱག་རྒྱུར་འགྱུར་ཏེ། དམ་ཚིག་གི་འདུས་པ་ལ་ནི་དཔལ་ལྡན་སྐྱེས་པ་རྣལ་འབྱོར་པ་
ནི་མཆོག་གི་ཕྱག་རྒྱ་ཞེས་བྱའོ། །དེ་དག་ཕན་ཚུན་འདུས་ནས་རྩེད་མོའི་ཡན་ལག་
ཙམྤ་ན་སྟེ་འོ་བྱེད་པ་སོགས་ནི་ལས་ཀྱི་ཕྱག་རྒྱར་འགྱུར་ཏེ། དབང་པོ་གཉིས་ཀྱི་སྦྱོར་
བའི་བདེ་བ་རོ་མཉམ་པ་དག་གིས་ཆོས་ཀྱི་ཕྱག་རྒྱ་ཞེས་སུ་བརྗོད་པའི་དམ་ཚིག་གི་
སྐད་རྣམ་པ་བཞི་པོ་འདི་ནི་རྡོ་རྗེའི་མཆོད་པ་ལ་གསུངས་སོ། །ད་ནི་ཕོ་ཉ་མོ་རྣམས་ཀྱི
194



དུས་འཁོར་དབང་ལེའི་འགྲེལ་པ།
དྲི་དང་ལུས་སོགས་ཀྱི་མཚན་ཉིད་གསུངས་པ། ཕོ་ཉ་མོ་རྣམས་དག་གི་དྲི་མི་འདྲ་བ་
ལྔ་པོ་འདི་དག་ལུས་དང་པདྨ་ལ་གནས་པའི་མཚན་ཉིད་དེས་དེ་དག་རྣམས་ཀྱི་རིགས
ལྔ་གང་ཡིན་ཤེས་པར་བྱ་སྟེ། མཁའ་སོགས་ཁམས་ལྔའི་རང་བཞིན་ཡོན་ཏན་དབང་
གིས་འདི་ལྟར་མཁའ་ཁམས་ལས་བྱུང་བ་གླ་རྩི་ཡི་དྲི་དང་ནི། རླུང་ཁམས་པདྨ་ཡི་དྲི་
དང་། མེ་ཁམས་གཅིན་གྱི་དྲི་དང་། ཆུ་ཁམས་ཤུའམ་ཉའི་དྲི་དང་། ས་ཁམས་རུལ་
པའི་རྣག་གི་དྲི་རྣམས་སོ། །དེ་ལྔ་རིམ་པ་བཞིན་དཔལ་ལྡན་ཤིན་ཏུ་བཟང་མོ་ཞེས་བྱ་
བ་སྟེ་དེ་ནི་རྡོ་རྗེ་དབྱིངས་ཀྱི་དབང་ཕྱུག་མ་དང་། པདྨའི་དྲི་བྲོ་བ་པདྨ་ཅན་ཞེས་བྱ་བ་
ཉིད་དུ་ངེས་པར་འགྱུར་བ་དང་། གཅིན་གྱི་དྲི་ཅན་ནི་ཆུ་ལ་རྒྱུ་མ་སྟེ་དུང་ཅན་མ་དང་།
ཉ་ཤའི་དྲི་ནི་སྣ་ཚོགས་མ་ཞེས་བྱ་བ་དང༌། རྣག་གི་དྲི་ནི་གླང་ཆེན་མ་ཞེས་བྱ་སྟེ།
རིགས་ལྔའོ། །དེ་ལས་པདྨ་ཅན་ནི་དཔལ་ལྡན་སྒྲོལ་མ་ཡི་རིགས་དང་། དུང་ཅན་མ་
གོས་དཀར་མོ་ཞེས་བྱར་འགྱུར་ཏེ། དེ་བཞིན་དུ་རིགས་ཀྱི་དབང་གིས་སྣ་ཚོགས་མ་
ནི་མཱ་མ་ཀཱི་དང་། གླང་ཆེན་མ་ནི་སངས་རྒྱས་སྤྱན་མ་ཡང་ངོ༌། །དེ་བཞིན་དུ་དྲི་ལྔ་དང་
ལྡན་པའི་རྣལ་འབྱོར་པ་ཡང་ནི་རིགས་ལྔ་སྟེ་གླ་རྩིའི་དྲི་ནས་རྣག་གི་དྲིའི་བར་གྱི་གོ་
རིམ་བཞིན་སེང་གེ་དང་། རི་དྭགས་དང་། རྟ་རུ་འགྱུར་ཏེ་ཁྱུ་མཆོག་དང་། གླང་པོ་ཆེ་
ཡི་རིགས་ཀྱི་དབྱེ་བ་ལས་རིམ་བཞིན་མི་བསྐྱོད་པ་དང༌། དོན་ཡོད་གྲུབ་པ་དྲི་མེད་
ནོར་བུའི་ཕྱག་རིན་འབྱུང་དང་། ཕྱག་ན་པདྨ་སྣང་བ་མཐའ་ཡས་དང་། འཁོར་ལོ་ཅན་
རྣམ་སྣང་གི་རིགས་སོ། །དེ་ནས་དེ་རྣམས་ཀྱི་ལུས་ཀྱི་མཚན་ཉིད་གསུངས་པ། ཡན་
ལག་རྣམས་མི་སྦོམ་པར་ཕྲུ་བ་དང་ལྡན་པ་དང་སྐྲ་རྣམས་ཉག་ཕྲ་ཞིང་རྐང་ལག་
འཇམ་ལ། སེམས་ཅན་རྣམས་ལ་རང་བཞིན་གྱིས་མཉེས་གཤིན་པ་ནི་དཔལ་ལྡན་
ཤིན་ཏུ་ བཟང་མོ་ཞེས་པའི་རིགས་ཀྱི་མཚན་ཉིད་དེ། དྲི་ནི་གླ་རྩི་དང་འདྲ་བ་གོང་དུ་
བཤད་པ་བཞིན་གཞན་བཞི་ལའང་ཤེས་བར་བྱའོ། །དེ་བཞིན་དུ་ཡན་ལག་ཅུང་ཟད་
1s5



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
ཕྲུ་བ་དང་ལྡན་པ་གང་ཞིག་ལུས་དང་ཡན་ལག་ཅུང་ཟད་རིང་ཞིང་མིག་ནི་གཡོ་བ་
མེད་ལ་སྐྲ་ནི་འཁྱོགས་པ་སྟེ་ལི་བ་པདྨ་ཅན་ནོ། །སྐྲ་ལི་བ་ཞེས་པ་འདི་ལ་སྐྱ་མདོག་
ཁམ་པ་སོགས་བཤད་ཚུལ་སྣ་ཚོགས་བྱས་པ་མཐོང་ཡང་དངོས་དོན་སྐྱ་རིང་པོར་
བཞག་ཚེ་ཚོམ་ཚོམ་ནས་གཅུས་ཤིང་བསྒྲིམ་པ་ལྟར་གྱུར་པ་དེ་ཡིན་པར་ངེས་སྙམ་དུ་
སེམས་ཏེ་གཞུང་གཞན་དུ་ནི་སྐྲ་གཡས་སུ་ལི་བ་ཞེས་དང༌། སྐྲ་གཡས་སུ་འཁྱིལ་བ་
སོགས་གསུངས་པ་དེ་ཡི་དོན་ཡིན་འདྲའོ། །ངོ་ཚ་བས་གཞེམ་བག་མེད་ཅིང་འདོད་པ་
ཤུགས་དྲག་ལ་རྩོད་པ་མང་པོ་བྱེད་པ་ལ་དགའ་ཞིང་སྒྲ་ནི་བོང་ཤིན་ཏུ་ཆུང་བ་དུང
ཅན་མ་ཡི་རིགས་སོ། །ལུས་བོང་རིང་ཞིང་ཡན་ལག་ཐམས་ཅད་ཆ་ལག་ཡངས་པོར་
རྫོགས་ལ་ངེས་པར་ལུས་དང་བསྐྱོད་པ་ཡང་བའི་སྤྱོད་ཡུལ་དང་ལྡན་ཞིང་སྐྲ་ནི་རིང་
བ་སྣ་ཚོགས་མའོ། །འདིར་ཁ་ཅིག་ཡང་བ་དང་འོག་ཏུ་སྲ་བའི་དོན་སྐྱེ་གནས་དམ་མི་
དམ་ལ་བཤད་པའང་སྣང་ངོ་། །ལུས་ཐད་ཀར་སྙོམ་ཞིང་བོང་ཐུང་ལ་ཡན་ལག་
མཁྲེགས་ཤིང་བརྟན་ལྡན་བསྐྱོད་ཁ་མི་ཡང་བ་ཤིན་ཏུ་སྲུ་བའི་སྤྱོད་ཡུལ་ལམ་སྐྱེ་
གནས་ཤིན་ཏུ་སྲ་བའི་ཡུལ་དང་ལྡན་ཞིང་སྐྲ་ནི་སྦོམ་པ་གླང་ཆེན་མ་སྟེ། འདི་དག་
སྒྲོལ་མ་སོགས་ལྷ་མོ་ལྔའི་རིགས་ཡིན་པ་ནི་གོང་དུ་སྨོས་ཟིན་པ་བཞིན་ནོ། །དེ་ལྟར་ཕོ་
ཉ་མོ་རྣམས་ཀྱི་རང་གི་རིགས་ཀྱི་མཚན་ཉིད་གཞན་དང་མ་འདྲེས་པར་ཚང་བ་དག་
པའི་རིགས་ནི་ཡུལ་དུས་གནས་སྐབས་འགའ་ཞིག་དག་ཏུ་འབྱུང་བ་འདིར་འགྱུར་གྱི་
དུས་ཀུན་དུ་ནི་ཕལ་ཆེར་མཚན་ཉིད་འདེས་པའི་རིགས་སུ་འགྱུར་ཏེ་འོན་ཀྱང་ཤས་ཆེ་
བའི་ཆ་ནས་རིགས་ངོས་བཟུང་བར་བྱའོ། །དེ་ལྟར་ཕོ་ཉ་མོ་རྒྱས་པར་རིགས་སོ་དྲུག་
དང་བསྡུ་ན་ལྟར་འདུ་བ་ཤེས་པར་བྱའོ། །དེ་བཞིན་དུ་རྣལ་འབྱོར་པའི་རིགས་དག་ནི་
སེང་གེ་དག་ཀྱང་འབྲོག་དགོན་པ་ན་གནས་ཤིང་། གླ་རྩིའི་དྲི་དང་ལྡན་ལ་ལྟོས་པ་
ཅན་གྱི་ཡུལ་དང་རྣམ་པར་བྲལ་ཏེ་རང་གར་མོས་སུ་གནས་པ་དང་། གཞན་གང་ལ་
16



དུས་འཁོར་དབང་ལེའི་འགྲེལ་པ།
ཡང་འཇིགས་པ་མེད་ལ་སྦྱིན་པ་གཏོང་བའི་ངང་ཚུལ་ཅན་ནོ། །འདི་མི་བསྐྱོད་པའི་
རིགས་ཡིན་ལ་གཞན་བཞི་ཀར་ཡང་དོན་གྲུབ་སོགས་གོང་བཤད་ལྟར་ཤེས་པར་བྱའོ། །
རི་དྭགས་ཀྱི་རིགས་ནི་པདྨའི་དྲི་དང་ལྡན་ཞིང་མགྱོགས་པར་འགྲོ་བ་དང་ལྡན་པ་དང་
མི་བརྟན་པར་འགྱུར་བར་བྱེད་པ་ཡིན་ཞིང་ལུས་དང་སེམས་ཡང་བའི་སྤྱོད་ཡུལ་ཅན་
བསྐྱོད་སླ་བ་དང་། དཔེར་ན་རི་དྭགས་རྣམས་བཞིན་དུ་དོགས་པ་དང་བཅས་པ་སྐྲག་
པའི་སེམས་སུ་གྱུར་པ་ཅན་ཏེ། གཞན་ལ་ཤིན་ཏུ་འཇིགས་པའོ། །རྟ་ཡི་རིགས་ནི་
ངེས་པར་འདོད་པ་སྤྱོད་པ་ལ་སྲེད་པར་འགྱུར་ཏེ་གཞན་གྱི་དབང་དུ་གྱུར་པ་དང་།
གཅིན་གྱི་དྲི་བྲོ་བ་དང་། གཞན་དོན་གཉེར་བ་ལ་བརྩོན་པར་བྱེད་པའོ། །ཁྱུ་མཆོག་གི་
རིགས་ནི་མིག་གི་ལྟ་བའམ་འཛུམ་པ་དལ་བུར་བྱེད་པས་རེངས་པ་ལྟ་བུའི་ཕྱིར་ན་
རེངས་པའི་མིག་དང༌། འགྲོས་མི་མྱུར་ཞིང་ཤུགས་མི་དྲག་ལ་དལ་བུར་འཇམ་པོར་
འགྲོ་བས། དམན་པར་འགྲོ་བ་དང་ལྡན་པ་དང༌། བེམ་པོའི་རང་བཞིན་གྱི་ཡོན་ཏན་
བླུན་པོ་དང་ལྡན་ལ་ཉུ་ཡི་དྲི་རུ་འགྱུར་རོ། །གླང་ཆེན་གྱི་རིགས་ནི་འདོད་པ་དང་ལྡན་
ལ་ངེས་པར་དལ་བར་འགྲོ་བར་འགྱུར་ཏེ་རུལ་པའི་དྲི་དང་སེམས་ཤིན་ཏུ་རྨོངས་
པའོ། །དེ་ལྟར་རྣལ་འབྱོར་པའི་རིགས་སུམ་ཅུ་རྩ་དྲུག་གི་དབྱེ་བས་ཕྱེ་བ་རྣམས་ས་ཡི་
སྟེང་གི་གནས་སུ་གནས་ལ་དེ་དག་གི་རིགས་ཀྱི་དྲི་ཡི་རང་བཞིན་ལྔ་པོ་དེ་དག་ཡིན་
ནོ། །དེ་དག་དྲི་གཞན་དང་མ་འདྲེས་པ་དག་པའི་རིགས་ཡིན་ལ། དྲི་ཕན་ཚུན་འདྲེས་
པ་ལས་རིགས་མི་འདྲ་བ་དུ་མར་འགྱུར་རོ། །དེ་ལྟར་ཕོ་ཉ་མོ་དེ་རྣམས་དགྱེས་པ་སྐྱེད་
བྱེད་རྡོ་རྗེའི་མཆོད་པའི་དོན་དུ་འདོད་པའི་བསྟན་བཅོས་བདེ་ཞིང་ཆགས་པའི་ཡོན་
ཏན་མང་པོའི་གནས་སུ་གྱུར་པ་ནི་རྣལ་འབྱོར་པ་ཡིས་ཤེས་ཤིང་རིག་པར་བྱ་སྟེ། དེ་
ཅིའི་ཕྱིར་ན། རྣལ་འབྱོར་མ་དེ་དག་ལ་ཤིན་ཏུ་དགའ་བ་བྱས་ཀྱང་རྣལ་འབྱོར་པ་དེ་
ལ། རྣལ་འབྱོར་མ་དེ་ཡིས་རྣལ་འབྱོར་པ་དེ་དག་གིས་ཤིན་ཏུ་ཆགས་པར་གྱུར་པས་
197



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
སྦྱོར་པས་མཆོད་པས་མཆོད་ནས་མ་ཚིམ་བར་དུ་དངོས་གྲུབ་སྦྱིན་པར་མི་འགྱུར་ལ།
འདོད་པའི་སྒྱུ་རྩལ་དང་ལྡན་པའི་རྡོ་རྗེའི་མཆོད་པས་ཤིན་ཏུ་ཚིམ་པར་བྱས་ན་དངོས་
གྲུབ་རྒྱ་ཆེན་པོ་སྦྱིན་པར་འགྱུར་བ་དེའི་ཕྱིར་འཇིག་རྟེན་པའི་དངོས་གྲུབ་ཀྱི་དོན་དུ་
འདོད་པའི་བསྟན་བཅོས་ཤེས་པར་བྱའོ་ཞེས་པ་ནི་ངེས་པའོ། །དེ་ནས་ཕོ་ཉ་མོ་དྲུག་གི་
རིགས་གསུངས་པ། མཛེས་མ་ཞེས་བྱ་བ་དང་། དེ་བཞིན་ལྟ་མོ་དང་ནི་ཤུ་ཟ་མོ་དང་
མི་མོ་དང་ནི་སྲིན་མོ་དང་ཀླུ་མོ་དག་སྟེ་རིགས་དྲུག་ཏུ་འགྱུར་རོ། །འདི་དག་དངོས་ནི་
མཛེས་མ་ཡེ་ཤེས་ཀྱི་ལྷ་མོ་དང་གཞན་སོ་སོའི་རིགས་དེ་དང་དེ་ཡིན་ཀྱང་འདིར་ནི་དེ་
དང་དེ་ཡི་རིགས་སུ་གྱུར་པའི་མི་ཡི་ཕོ་ཉ་མོའི་མཚན་ཉིད་གསུངས་པ་ཡིན་ལ། དེ་དག་
རྡོ་རྗེ་མ་དྲུག་གི་རིགས་སུ་གྱུར་པ་ཡིན་ཏེ། མཛེས་མ་དཔལ་ལྡན་ཆོས་ཀྱི་དབྱིངས་ཀྱི་
རྡོ་རྗེ་མ་ཞེས་སུ་འགྱུར་ཏེ་ཡོན་ཏན་དབང་གིས་ལྷ་མོ་ནི་སྒྲ་ཡི་རྡོ་རྗེ་མའོ། །ཤ་ཟ་མོ་ནི་དྲི་
ཡི་རྡོ་རྗེར་འགྱུར་ཏེ་མི་མོ་དག་ཀྱང་གཟུགས་ཀྱི་རྡོ་རྗེ་མ་ཞེས་པའི་རིགས་ཡིན་ནོ་ཀྱེ་
མི་ཡི་དབང་པོ། རྒྱུད་གདུག་པ་སྲིན་མོ་གང་ཡིན་པ་དེ་ནི་ངེས་པར་རོ་ཡི་རྡོ་རྗེ་མ་དང༌།
ཀླུ་མོ་ནི་རེག་བྱ་རྡོ་རྗེ་མའོ། །དེ་དྲུག་གི་མཚན་ཉིད་གང་དང་ཅི་ལྟ་བུ་ཞེ་ན། མཛེས་མ་
ཞེས་བྱ་བ་ནི་སེམས་ཅན་ལ་ཕན་པ་བྱེད་མ། བླ་མས་རྗེས་སུ་བྱིན་པའི་བརྟུལ་ཞུགས་
ཉེར་ལྔ་སོགས་ཀྱི་ངེས་པ་ལ་དགའ་བ་དང་། ཚུལ་ཁྲིམས་ཀྱི་སྡོམ་པ་དང་ཚུལ་བཞིན་
ཡིད་ལ་བྱེད་པའི་རྣལ་འབྱོར་གྱི་བསམ་གཏན་བསྒོམ་པའི་ངང་ཚུལ་ཅན་ནོ། །ལྷ་མོ་
ནི་འདོད་པའི་ལོངས་སྤྱོད་སྣ་ཚོགས་ལ་ནི་རྗེས་སུ་ཆགས་པར་འགྱུར་པའི་ངང་ཚུལ་
ཅན་ཏེ། ལུས་དང་གོས་ལ་དྲི་མ་དང་ལྡན་ཞིང་ལྷག་མ་ཡི་ཟས་ལ་ལྷག་པར་ཆགས་པ་
ནི་ཤུ་ཟ་མོའོ། །ཁ་ཅིག་ཤ་ཡི་དྲི་བྲོ་བ་དང་ལྡན་པར་ཡང་འཆད་དོ། །མི་མོ་ནི་འདོད་
པ་བསྟེན་པ་ལ་ལྷག་པར་རྗེས་སུ་ཆགས་པ་མའོ། །སྲིན་མོ་ནི་མི་ཡི་ཁྲུག་དང་ཤ་ཁྲག་
ལ་མཆོག་ཏུ་དགའ་ཞིང་གཞན་གསོད་པའི་སེམས་དང་ལྡན་པ་མ་སྟེ། ཀླུ་མོ་དག་ཀྱང་
13



དུས་འཁོར་དབང་ལེའི་འགྲེལ་པ།
འོ་མའི་ཟས་ལ་དགའ་བ་དཀར་མངར་ལ་ལྷག་པར་སྲེད་པ་ཅན་ནོ། །དེ་ལྟར་རབ་
མཆོག་ས་ཡི་སྟེང་དུ་རིགས་དྲུག་གི་ཕྱག་རྒྱ་མ་དེ་དག་རྣལ་འབྱོར་པ་ཡིས་གནས་དང་
ཉེ་གནས་ལ་སོགས་པར་སྙོམས་འཇུག་གིས་མཆོད་པར་བྱའོ། །རིགས་དྲུག་གི་ཕོ་ཉ་
མོ་དེ་བཞིན་དུ་གཞན་དུ་ཙརྩི་ཀ་ལ་སོགས་པ་རྣམས་དང་། འདོད་མ་དང་ཕྱིར་འདོད་
མ་ལ་སོགས་པའི་རང་བཞིན་རྣམས་ནི་སྒྲུབ་ཐབས་ལེའུར་འཆད་འགྱུར་ལྟར་སོ་སོའི་
ཁམས་དང་ཀུན་སྤྱོད་ཀྱི་རང་བཞིན་ཡོན་ཏན་དབང་གིས་དེ་དང་དེའི་རིགས་སུ་གྱུར་
པའི་དབྱེ་བ་རྣམས་ནི་རྣལ་འབྱོར་པ་ཡིས་རིག་པར་བྱུ་ལ་ཐམས་ཅད་མཆོད་པའི་སྒོ་
ནས་བསྟེན་པར་བྱའོ། །དེ་ལྟར་ས་ཡི་སྟེང་གི་གནས་སུ་མཁའ་ལ་སྤྱོད་པ་དང་ས་ལ་
སྤྱོད་པ་རྣམས་ནི་རིགས་སུམ་ཅུ་རྩ་དྲུག་གི་དབྱེ་བས་ཕྱེ་བ་དེ་ལྟར་ངེས་པའོ། །ད་ནི་
རྒྱུད་སྟོན་པ་པོ་རྡོ་རྗེ་སློབ་དཔོན་དང་རྣལ་འབྱོར་པའི་བཟའ་བཏུང་དང་ཚོགས་ཀྱི་
འཁོར་ལོའི་དུས་སུ་མཆོད་པར་བྱ་བ་དམ་ཚིག་གི་རྫས་ཀྱི་ངེས་པ་གསུངས་པ། འདིར་
ཆང་ཐམས་ཅད་ནི་ཤེས་རབ་ཡུམ་གྱི་རང་བཞིན་ཏེ་རྩ་ཁམས་བདེ་བའི་གྲོགས་ཡིན་
ལ། དེ་ཡང་སྦྲང་རྩི་དང་བཅས་པ་སྦྲང་ཆང་དང་། བུ་རམ་ལས་སྐྱེས་པ་དང་། འབྲས་
ལས་སྐྱེས་པ་འབྲས་ཆང་ཞེས་སམ་གཞན་
ད་ཡང་ཤིང་ལས་སྐྱེས་པ་ཞེས་ཏེ། དེ་ལས་
གཞན་པའི་ནས་ཆང་ལ་སོགས་པ་བཅོས་པ་དང་སྦྱར་པའི་ཆང་གི་རིགས་ཐམས་ཅད་
ཕྱག་རྒྱ་དང་བྲལ་བའི་སློབ་དཔོན་དགེ་སློང་ངམ་དགེ་ཚུལ་གང་ཞིག་འཐུང་བར་བྱེད་
པ་དེ་ནི་མྱོས་པའི་ཡུལ་ཅན་དུ་འགྱུར་ལ། དེས་བརྟུལ་ཞུགས་འཇིག་པས་དེ་ལྟར་ཆང་
བག་མེད་པར་འཐུང་བ་དེ་ནི་བདུད་ཀྱི་ཚོགས་ཀྱིས་བསྐོར་བ་ཉིད་དུ་གྱུར་པའོ། །
གལ་ཏེ་ཚོགས་ཀྱི་འཁོར་ལོའི་དུས་སུ་ཡང་ཤེས་རབ་མེད་ན་ཆང་བཏུང་བ་ལ་ཡང་དེ་
ལྟར་བཀག་པར་བཤད་དོ། །དེ་ཕྱིར་ཤེས་རབ་མ་རྣམས་ལྷག་པར་ལྡན་པ་ཚོགས་ཀྱི
འཁོར་ལོའི་དུས་སུ་དམ་ཚིག་གི་དོན་དུ་ཧ་ཅང་མྱོས་པར་མི་འགྱུར་བ་ཙམ་དུ་ཆང་
1•



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
འཐུང་བ་ནི་སྡིག་པའི་དྲི་མ་འཕྲོག་ཅིང་། དེ་ལྟར་དམ་ཚིག་གི་བཏུང་བ་བསྟེན་པའི་
སྔགས་པ་རྣམས་ལ། རྣལ་འབྱོར་མ་རྣམས་ཀྱིས་དངོས་གྲུབ་སྦྱིན་པར་འགྱུར་རོ། །
དེའི་ཕྱིར་ཕྱག་རྒྱ་མ་གང་སུ་ཡང་རུང་བ་ཆང་འཐུང་བའི་དུས་འདིར་ནི་དཀྱིལ་འཁོར་
དང་ཚོགས་ཀྱི་འཁོར་ལོ་མེད་ཅིང་དམ་ཚིག་གི་རྫས་གཞན་ཤ་ལ་སོགས་པ་རྣམ་པར་
བྲལ་བ་སྟེ་མེད་ན་ཡང་། བཏུང་པའི་སླད་དུ་ཆང་རབ་ཏུ་ཚོགས་པར་བྱ་སྟེ། རང་གིས་
ཀྱང་གསུང་རྡོ་རྗེ་མཆོད་པའི་ཕྱིར་བཏུང་བར་བྱའོ་ཞེས་མདོར་ན་ཤེས་རབ་མ་དང་ལྡན་
པའི་སྐབས་སུ་དམ་ཚིག་གི་བཏུང་བ་ཚུལ་བཞིན་བསྟེན་བྱར་གསུངས་སོ། །དེ་ཡང་
རྣལ་འབྱོར་པའི་དམ་ཚིག་བཞི་ནི་བཏུང་བའི་དམ་ཚིག་ཆང་ལྔ་དང་། བཟའ་བའི་དམ་
ཚིག་ཤ་ལྔ་བཟའ་བ་དང༌། བདུད་རྩི་ལྔ་བཟའ་བ་གཉིས་སོ། །བྱ་བའི་དམ་ཚིག་
རིགས་ཅན་ལྔ་གང་ལ་ཡང་སྙོམས་འཇུག་བྱེད་པ་སྟེ། ཆང་དང་ཤ་དང་འཁྲིག་པ་དང་
བདུད་རྩི་བསྟེན་པ་བཞིའོ། །དམ་ཚིག་གི་རྫས་བསྟེན་པ་དེའི་ཕན་ཡོན་གསུངས་པ།
ཀྱེ་རྒྱལ་པོ་ཞེས་བོས་ནས་རི་བོང་མཚན་མ་སྟེ་ཁུ་བ་གཅིག་པུ་ཐམས་ཅད་དུས་སུའམ་
དུས་ཀུན་ཏུ་མི་འཕོ་བར་བསྟེན་པ་དག་གིས་འཆི་བའི་འཇིགས་པ་འཕྲོག་པར་བྱེད་ན།
ཤེས་རབ་མའི་ཆོས་འབྱུང་ལ་གནས་པའི་ཉིན་མོར་བྱེད་པ་རྡུལ་དང་བཅས་པ་འདྲེན་
ཅིང་མི་འཕོ་བར་བྱེད་པའི་རྣལ་འབྱོར་ལྡན་པ་དག་ནི་སྨོས་ཅི་དགོས་ཏེ་ཉི་ཟླའི་དངས་
མ་དེ་དག་རླུང་གི་སྟོབས་ཀྱིས་བཟའ་བའམ་དྲངས་ཏེ་ཕྱིར་མི་འཕོ་བར་བྱའོ། །དེར་མ་
ཟད་བྱང་ཆུབ་ཀྱི་སེམས་ཤེས་རབ་མའི་མཁར་འཕོས་པ་རྡུལ་དང་བཅས་པ་བླངས་ཏེ་
ཟོས་པས་ཀྱང་འཆི་བའི་འཇིགས་པ་འཕྲོག་ནུས་སོ། །གཞན་ཡང་མི་བསྐྱོད་པ་དྲི་ཆུ་
དང༌། དོན་ཡོད་གྲུབ་པ་རྐང་དང་། རྒྱལ་བ་མཆོག་རྣམ་སྣང་བཤང་བ་དང་བཅས་པ་
ཡི་བདུད་རྩི་ལྔའི་དངས་མ་རང་གི་ལུས་ལ་འཕོ་མེད་དུ་བཅིང་བ་ནི་རྣལ་འབྱོར་ཅན་གྱི་
བྱ་བ་སྟེ་མཆོག་གོ། །གཞན་དུ་ཉི་ཟླའི་དངས་ན
ས་མ་བཟའ་བར་བྱས་ཏེ་བསྟེན་པས་ཀྱང་
200



དུས་འཁོར་དབང་ལེའི་འགྲེལ་པ།
བཅུད་ལེན་གྱི་ཡོན་ཏན་འབྱུང་བ་དང་། བདུད་རྩི་ལྔ་བསྟེན་པའི་བཅུད་ལེན་རྣམས་
ནང་ལེར་གསུངས་པ་ལྟར་དང་། ཁྱི་དང་རྟ་དང་བ་ལང་དང་གླང་པོ་ཆེའི་ཤ་དང་ལྡན་
པ་འདི་དག་གཙང་དམེར་ཞེན་པའི་འདུ་ཤེས་ཀྱི་ཀུན་རྟོག་ངན་པའི་ཉོན་མོངས་པ་
རྣམས་ཀྱི་གཉེན་པོ་རྡོ་རྗེའི་དབྱུག་པ་ལྟ་བུ་སྟེ། ཟབ་མོ་སྔགས་ཀྱི་དགོངས་སྤྱོད་མི་
ཤེས་པའི་ཕྱུགས་ཀྱི་སྐྱེ་བོ་རྣམས་ལ་འཇིགས་པ་སྦྱིན་པར་བྱེད་པ་ཡིན་པས་འདི་དག་
དང་དུ་ལེན་མི་ནུས་པ་ཡིན་ཞིང་། བཤང་གཅི་རྐང་དང་སྒྲོན་མ་ཤ་ལྔ་ནི་དམ་ཚིག་
བརྒྱད་ཡིན་ལ། དེའི་བརྒྱད་པ་སྔ་མ་བདུན་དངོས་སུ་སྨྲས་པ་ལས་གཞན་ནི་མི་རྣམས་
ལ་ཤིན་ཏུ་འཇིགས་པ་དྲུག་པོ་སྟེར་བ་ཤ་ཆེན་ནོ། །དམ་ཚིག་བརྒྱད་པོ་དེའི་སྟེང་དུ་
གཉིས་ནི་གོང་བཤད་ཉི་མ་དང་ཟླ་བའམ་ཁུ་བ་དང་རྡུལ་ཡིན་ཏེ། དེ་ལྟར་སྒྲོན་མ་ལྔ་
དང་བདུད་རྩི་ལྔ་པོ་འདི་དག་སྔགས་པ་རྣམས་ཀྱིས་བརྟེན་བྱའི་དམ་ཚིག་གི་རྫས་ཁྱད་
པར་ཅན་ཡིན་ནོ། །འདི་དག་སྔགས་ཀྱི་དགོངས་སྤྱོད་དང་ལྡན་པས་ཇི་སྐད་བསྟན་པ་
བཞིན་དུ་རང་གི་ནུས་པ་དང་ཚོགས་ཀྱི་འཁོར་ལོ་སོགས་ཀྱི་དུས་དང་བསྟུན་ནས་དམ་
ཚིག་གི་ཆོ་ག་བཞིན་དུ་སྤྱད་ན་དངོས་གྲུབ་ཀྱི་རྒྱུར་འགྱུར་གྱི་དེ་ལས་རྣམ་པ་གཞན་དུ་
གསང་བའི་སྤྱོད་པ་འཆལ་བ་ནི་བདུད་ཀྱི་ཕྱོགས་ཀྱིས་འཛིན་པར་འགྱུར་རོ་ཞེས་པ་ནི་
དེ་བཞིན་གཤེགས་པའི་ངེས་པའོ། །ད་ནི་རྣལ་འབྱོར་མ་རྣམས་ཀྱི་གཟུགས་ཡོངས་སུ་
བསྒྱུར་བའི་དམ་ཚིག་སུམ་ཅུ་རྩ་དྲུག་གསུངས་པ། ཁྱི་མོ་ནི་སྒྲོལ་མའོ། །དེ་བཞིན་རྟ་
མོ་གོས་དཀར་མོ། བ་ལང་མོ་མཱ་མ་ཀཱི། གླང་པོ་ཆེ་མོ་སྤུན་མ། རྡོར་དབྱིངས་མ་ནི་
རིགས་སོ་དྲུག་སོགས་ཀྱི་གཟུགས་
་ཐམས་ཅད་འཛིན་པའོ། །ལུག་མོ་སྒྲ་རྡོ་རྗེ་མ་དང་།
ར་མོ་རེག་བྱ་རྡོ་རྗེ་མ་དང་། རི་དྭགས་མོ་རོ་རྡོ་རྗེ་མ་དང་། བོང་བུ་མོ་གཟུགས་རྡོ་རྗེ་
མ་དང་། ཕག་མོ་དྲི་རྡོ་རྗེ་མ་དང་། རྔུ་མོ་ཆོས་ཁམས་རྡོ་རྗེ་མ་སྟེ། སངས་རྒྱས་དང་
བྱང་ཆུབ་སེམས་དཔའི་རིགས་ཀྱི་དབྱེ་བས་འདི་དག་རྣམས་ཕྱོགས་ཞེས་པ་སྟེ་
ག
201



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
བཅུའོ། །སྲོག་ཆགས་འདི་རྣམས་ཐང་ལ་གནས་པའོ། །དེ་བཞིན་དུ་ཆུ་སྲིན་ཀུཉྫིར་
ཞེས་པའི་མོ་ནི་ཙརྩི་ཀཱ་དང་། མགྲོན་བུ་མོ་ནི་ཁྱབ་འཇུག་མ་དང་། ཀུ་ལླི་ར་ཀརྐཊ་
མོ་ནི་ཕག་མོ་དང་། ཞྭ་མོ་གཞོན་ནུ་མ་དང་། ཆུ་སྲིན་མ་ཀ་ར་མོ་ནི་དབང་མོ་དང་།
སྤྲུལ་པ་མོ་ནི་ཚངས་མ་དང་། རུས་སྦལ་མོ་ནི་དབང་ཕྱུག་མ་དང་། དུང་མོ་དཔལ་
ཆེན་མོ་སྟེ་ཆུ་ལ་སྤྱོད་པ་འབྱུང་པོ་ལས་སྐྱེས་པ་བརྒྱད་དོ། །བསེ་རུ་མོ་ནི་ཤིན་ཏུ་
སྟོབས་མ་དང༌། སྟག་མོ་ནི་རྨུགས་བྱེད་མ་དང་། དོམ་མོ་རེངས་བྱེད་མ་དང་། ནེ་ལེ་
མོ་ནི་ང་རྒྱལ་མོའམ་ཁེངས་བྱེད་མ་དང་བཅས་པ་དང་། འབྲི་མོ་ནི་རྡོ་རྗེ་ལྕགས་སྒྲོག་
མ་དང་
། རྩེ་སྤྱང་མོ་ཁྲོ་གཉེར་ཅན་མ་དང་ནི་སྦྲུམ་མོ་འོད་ཟེར་ཅན་མ་དང་། བྱི་ལ་
མོ་ཙུན་དང༌། འབྲོག་དགོན་པའི་ཁྱི་མོ་ཞེས་སྤྱང་མོ་ཤིན་ཏུ་སྔོན་མོ་དང་། འབྲོག་
དགོན་པའི་སེང་གེ་མོ་ནི་དྲག་སྤྱན་མ་དང་བཅས་པ་རྣམས་ཁྲོ་བོ་སྐྱེས་ཏེ། གོང་
བཤད་ནོར་ཏེ་བརྒྱད་དང་བཤད་མ་ཐག་པ་བཅུ་སྟེ་འདི་དག་ནི་རིམ་བཞིན་འབྱུང་པོ་
ལས་སྐྱེས་པ་དང་ཁྲོ་བོ་ལས་སྐྱེས་པའོ། །གོ་དྷ་ནི་ད་བྱིད་མོ་སྟེ་ཁྱི་གདོང་མ་དང་།
བྱི་བ་མོ་ཕག་གདོང་མ་དང་། ཤཱ་ལི་ཛཱ་ཏ་ཀ་གོང་བཤད་ལྟར་ལ་ཅེ་སྤྱང་གདོང་མ་དང༌།
སྤྲེའུ་མོ་སྟག་གདོང་མ་དང་ནི་རི་བོང་མོ་བྱ་རོག་གདོང་མ་དང་། གཟུགས་མོ་ནི་བྱ་
རྒོད་གདོང་མ་དང་། ཨི་ཥཱ་ཀཱ་ནི་རྨིགས་པ་གོང་བཤད་ལྟར་མཁའ་ལྡིང་གདོང་མ་དང་།
རྩངས་པ་མོ་ནི་འུག་གདོང་མ་སྟེ་བརྒྱད་ནི་ལྷ་མིན་ལས་སྐྱེས་པ་རྣམས་ཏེ། དེ་ལྟར་
རྣལ་འབྱོར་མ་རྣམས་སོ་སོའི་དམ་ཚིག་དང་གཟུགས་ཡོངས་སུ་བསྒྱུར་བ་སྟེ། ས་ལ་
སྤྱོད་པ་དང་ཆུ་ལ་སྤྱོད་པའི་དམ་ཚིག་ངེས་པའོ། །ད་ནི་མཁའ་ལ་སྤྱོད་པ་རྣམས་ཀྱི་
དམ་ཚིག་གསུངས་པ། གོང་དུ་ཁྱི་སོགས་བཞི་པོ་ཇི་ལྟ་བ་བཞིན་དུ་སྒྲོལ་མ་ལ་སོགས་
པ་བཞི་པོ་ནི་ཁེངས་ལྡན་འདབ་ཆགས་ཙ་ཏ་ཀ་ཞེས་པ་རྭ་དང་འབྲོས་ཁུག་རྟ་ཞེས་སུ་
བསྒྱུར། འགྱུར་མངས་སུ་རྨ་བྱ་ཟེར་ཡང་
ང་སྔ་མ་ལེགས་ཏེ་ཁུག་རྟ་དང་ནི་ནེ་ཙོ་དང༌། ཁུ་
22



དུས་འཁོར་དབང་ལེའི་འགྲེལ་པ།
བྱུག་དག་དང་ཤྭ་རི་ཀ་རི་སྐེགས་བཅས་རབ་ཏུ་གསལ་བར་ཆུ་ཡི་གཏེར་ཏེ་བཞི་ནི་
ཡུམ་བཞིའོ། །སྒྲ་རྡོ་རྗེ་ལ་སོགས་པ་དྲུག་ནི་གོང་གི་རིམ་པ་བཞིན་དུ། ལྭ་བ་ཞེས་པ་
འབྲོས་གླ་བྱ་ཞེས་ཟེར་ཀྱང་རྭས་བྱ་ཝང་དུ་བསྒྱུར་བ་ལེགས་ཏེ་སྒྲ་རྡོ་རྗེ་མའོ། །དེ་
བཞིན་རོ་ཡི་ཕུག་རོན་དང་གཞན་པ་གཟུགས་ནི་བྱ་དཀར་ཞེས་བྱ་བ་དང་། དྲིའི་ཙ་ཊཱ་
ཀ་མཆིལ་བ་མོ་དང་། རེག་བྱའི་དུར་བ་སེར་པོ་དང་ནི་ཆོས་ཁམས་རྡོ་རྗེ་མའི་ངང་པ་
སྐུ་བོ་དང་དྲུག་གོ། །དཔལ་ལྡན་ཙ་མུན་ཏུ་སོགས་རྣལ་འབྱོར་མ་བརྒྱུད་ནི་ཙ་མུན་ཏྲིའི
ཁྲུང་ཁྲུང་མོ་དང་། ཁྱབ་འཇུག་མའི་ཁུ་བྱུག་མིག་ཅེས་པ་ཁུ་བྱུག་ཆེན་པོ་ཞེས་བཤད་པ་
དང་། ཕག་མོའི་ར་ཛ་ཀི་སྲིན་བྱ་མོ་དང་། གཞོན་ནུ་མའི་བྷ་ག་བ་ཏི་ཞེས་པ་སྐྱུང་ཀ་
དང་། དབང་མོའི་ཏི་ཏི་རི་སྲེག་པ་དང༌། ཚངས་མའི་བཞད་ཞེས་པ་བྱ་དཀར་པོ་ལུག་
ཙམ་པ་མགྲིན་པ་ན་དཀར་དམར་སེར་གསུམ་གྱི་རི་མོའི་འཕྲེང་བ་ཡོད་པ་ཧ་ཧ་ཞེས་
པའི་སྒྲ་འབྱིན་པ་ཞིག་ཡིན་ཅེས་བཤད། དབང་ཕྱུག་མའི་ཆུ་ལ་འཇུག་པ་ནི་ཆུའི་བྱ་
རོག་སྟེ་སོ་བྱ་རོག་པོ་ཟེར་བ་དེ་ཡིན་པར་བཤད་པ་དེ་དང་ནི། དཔལ་མོའི་ཆུ་སྐྱར་ཏེ་
བརྒྱད་དོ། །ཀཾ་ཀ་ཟེར་བ་བརྟག །དེ་ལྟར་སྔ་མ་ལཱ་བ་སོགས་རོ་སྟེ་དྲུག་དང་བཅས་པའི་
ཁྲུང་ཁྲུང་སོགས་ནོར་ཏེ་བརྒྱད་པོ་རྣམས་ནི་རིམ་པ་ཡིས་ནི་རྡོ་རྗེ་མ་དྲུག་དང་རྣལ་
འབྱོར་མ་བརྒྱད་ཀྱི་དམ་ཚིག་གི་མཁའ་སྤྱོད་ཀྱི་རིགས་སུ་རིག་པར་བྱའོ། །དེ་བཞིན་
ཁྲོ་སྐྱེས་བཅུའི་དམ་ཚིག་བཅུ་ནི། རྨུགས་བྱེད་མ་བྱ་རོག་དང་། རེངས་བྱེད་མ་བྱ་རྒོད་
དང་། ཁེངས་བྱེད་མ་ཟུག་པ་དང་། ཤིན་སྟོབས་མ་རིག་དྭགས་དག་ཞེས་པ་ཧོར་བ་
ཆེན་པོ་བྱ་རླག་དང་། འོད་ཟེར་ཅན་མ་གཙུག་ཕུད་ཅན་རྨ་བྱ་དང་། ཁ་ཅིག་གིས་པུ་
ཤུད་དུ་བཤད། ཁྲོ་གཉེར་ཅན་མའི་བྱ་གག་ནི་ཁྱིམ་བྱ་དང་། ཙུན་དཱའི་བྷེ་ཏུ་ཞེས་པ་རྩ་
ཀ་སྟེ་འགྱུར་མངས་སུ་བོང་ཁྲ་ཞེས་སུའང་བསྒྱུར། ལྕགས་སྒྲོག་མའི་གླུ་ར་ཞེས་པ་འོལ་
བ་དང་། དྲག་སྤྱན་མའི་ཧོར་པ་བྱེའུ་ཁྲ་སྟེ་བྱེའུ་གསོད་པའི་ཁྲ་ཡོངས་གྲགས་དང༌།
203



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
ཤིན་ཏུ་སྔོན་མོའི་ལྗོན་ཤིང་དགུ་ནི་བྱ་ཤིང་རྟ་མོ་སྟེ་མཆུས་ཤིང་འབིགས་པར་བྱེད་པ་
གཞན་ཏེ་ཁ་ཅིག་བྱ་རོག་འདྲ་བ་དེ་ལ་
ལས་ཆེ་ཙམ་ཤིང་འབིགས་པ་ཞིག་ཡོད་པར་ཡང་
བཤད། དེ་བཅུ་པོ་ནི་ཁྲོ་བོ་ལས་སྐྱེས་ཁྲོ་བོ་ཡི་ནི་རིགས་སུ་འགྱུར་རོ། །ཁྱི་གདོང་མ་
སོགས་ལྷ་མིན་མོ་རྣམས་ཀྱི་དམ་ཚིག་གི་རྫས་བརྒྱད་ནི། ཁྱི་གདོང་མ་འདྲེ་བྱ་མིག་
སྔོན་དང་། ཕག་གདོང་མ་ཡི་དཔལ་ལྡན་ཙ་ཀོ་ར་ཞེས་པ་ཟླ་བའི་བདུད་རྩི་འཐུང་བའི་
རྒྱུ་མཚན་གྱིས་དུག་ཞི་བར་བྱེད་པའི་བྱ་ཞིག་ཡིན་ལ་ཀུ་མུ་དའི་ཆུ་འཐུང་བའི་བྱ་སྐྱ་ག་
འདྲ་བ་ཞིག་རྒྱ་གར་ན་ཡོད་ཅེས་ཐར་ལོས་གསུངས་པ་དེ་དང༌། གཞན་དག་གོང་མོ་ལ་
བཞེད་དེ་དེས་ཀྱང་རུང་བ་འདྲའོ། །ཅེ་སྤྱང་གདོང་མའི་ཨ་ནི་ལ་མཁའ་ལྡིང་ཨ་ནི་ལ་
ཡིན་ཡང་ཟེར། ནཱི་རིང་ཆ་ཅན་དུ་བྱས་པ་ལྟར་ན་མི་སྔོ་བ་ཞེས་སུ་འགྱུར་ལ། སྒྲ་གཅིག་
ཀྱང་དོན་ཐ་དད་ལ་འཇུག་པ་ཡོད་པས། ཤིན་སྔོན་མའི་ཤིང་རྟ་འདྲེན་པའི་མཁའ་ལྡིང་
མདོག་ལྔ་པ་དེ་ཡིན་པའི་ངེས་པ་མེད་ལ། ཁ་ཅིག་གིས་བྱ་གོ་བོ་ཡིན་པར་ཡང་བཤད་
པ་དང་། སྟག་གདོང་མ་ཡི་གུ་ད་མུ་ཁ་ཞེས་པ་བཤང་གདོང་དུ་བསྒྱུར་ཏེ་ཕ་ཝང་དང་།
ཆག་འགྱུར་དུ་བ་གླུ་ལ་ཞེས་པ་བྱ་མ་བྱིས་ཡིན་པར་བཤད། བྱ་རོག་གདོང་མའི་བུག་
ཀཱི་ཞེས་པ་རུ་འགྱུར་དུ་དཱ་ད་པཱུ་ཧ་ཞེས་ནེ་ཙོར་བྱས་ཀྱང་གོང་དུའང་ཡོད་པས་བརྟག །
བྱ་རྒོད་གདོང་མའི་རྐང་སྟེང་ཉལ་ཞེས་པ་ཊི་ཌི་བྷི་ག་སྟེ་བྱེའུ་ཅོ་ག་དང་། ཁ་ཅིག་
མཐིང་རིལ་ཡང་ཟེར། མཁའ་ལྡིང་གདོང་མའི་བྷེ་རུདྨ་ཞེས་པ་རྒྱ་མཚོ་ཆེན་པོར་གནས་
པའི་བྱ་ཆེན་པོ་བྲུན་ཤིན་ཏུ་དྲི་ཞིམ་པ་ཞིག་ཡོད་པར་བཤད་པ་དེ་དང་། འུག་གདོང་
མའི་ཨོཾ་བ་རཱི་ཀ་ཞེས་པ་འདི་ཡི་གསལ་ཁ་བཤད་པ་མ་མཐོང་ལ། ཁ་ཅིག་གིས་ཁྲུང་
ཁྲུང་དུ་རིགས་ཀྱང་སྔར་བཤད་པས་བརྟག་ཅེས་ཟེར། དེ་ལྟར་ཨམ་བ་རི་ཀ་ནི་བརྒྱད་
པ་སྟེ་འདི་དག་ལྷ་མིན་མོ་བརྒྱད་ཀྱི་དམ་ཚིག་མཆོག་གི་འདབ་ཆགས་སུ་འགྱུར་རོ་མི་
ཡི་བདག་པོ་ཀྱེ་ཞེས་བོད་པའོ། །འགྲེལ་བར་བྱ་རོག་གདོང་མ་ལ་སོགས་པ་ལྷ་མིན་
204



དུས་འཁོར་དབང་ལེའི་འགྲེལ་པ།
མོ་རྣམས་ཀྱི་འདབ་ཆགས་བརྒྱད་དུ་འགྱུར་རོ་ཞེས་གསུངས་པ་ནི་བྱ་རོག་གདོང་མ་
དང་པོར་བྱས་ནས་བརྩི་བའི་དོན་ཡིན་པ་མི་འདྲ་སྟེ། གོང་དུ་ཁྱི་གདོང་མ་ལ་སོགས་པ་
ལྷ་མིན་རྣམས་ཀྱི་དམ་ཚིག་བརྒྱད་ནི་ཞེས་གསུངས་པས། འདིར་ཕྱི་མ་འདབ་ཆགས་
ཀྱི་གདོང་ཅན་བཞིས་མཚོན་ནས་བསྟན་པ་འདྲའོ་སྙམ་མོ། །དེ་ལྟར་སུམ་ཅུ་རྩ་དྲུག་
རིགས་ཀྱི་དབྱེ་བས་ས་ཡི་སྲིད་པ་འདི་ལ་གནས་པའི་ས་ལ་སྤྱོད་པ་དང་མཁའ་ལ་
སྤྱོད་པ་རྣམས་ཀྱི་རིགས་སུ་གྱུར་པའི་དམ་ཚིག་སྟེ་གོང་བཤད་དམ་ཚིག་ས་སྤྱོད་
མཁའ་སྤྱོད་སོ་དྲུག་བསྡོམས་པས། དམ་ཚིག་བདུན་ཅུ་རྩ་གཉིས་པོ་དེ་ཡི་ཤ་མཐའ་
དག་རྣམས་ནི་མཆོད་པའི་དུས་སུ་རྣལ་འབྱོར་པ་ཡིས་བཟའ་བར་བྱ་ཞིང་རྣལ་འབྱོར་
མ་རྣམས་ལ་
ལ་ཚོགས་སུ་འབུལ་བར་བྱའོ། །རྣལ་འབྱོར་པ་རྨོངས་པས་སེམས་གཏི་མུག་
པར་གྱུར་པ་དག་ལས་རྣལ་འབྱོར་མ་རྣམས་ཀྱིས་ཤ་འདི་དག་ཚོགས་འཁོར་སོགས་ཀྱི་
དུས་སུ་དམ་ཚིག་གི་རྫས་སུ་བྱིན་པར་གྱུར་པ་གལ་ཏེ་སྤངས་ཤིང་མ་ཟོས་ན་ཀྱེ་མི་ཡི་
བདག་པོ་དམ་ཚིག་གི་རྫས་ལ་མི་གཙང་བར་བལྟས་ནས་སྨོད་ཅིང་འདོར་བའི་རྣལ་
འབྱོར་པ་དེ་མྱུར་དུ་ཉམས་པར་རབ་ཏུ་འགྱུར་རོ་ཞེས་གསུངས་ཏེ། སྔོན་པུ་ཧྲངས་ལོ་
ཆུང་གི་སློ་མ་སྒོམ་ཆེན་ཞིག་འ་ཞ་རྒྱ་གར་བརྩེགས་པ་དང་མར་པ་དོ་བ་སོགས་དང་
འགྲོགས་ནས་བལ་པོ་ཕམ་མཐིང་པའི་དྲུང་དུ་ཕྱིན་པའི་ཚེ། སྒོམ་ཆེན་དེ་མཁའ་འགྲོ་
མའི་ཚོགས་གྲལ་དུ་བཅུག་ནས། མཛེ་བོའི་ཤ་བྱིན་པ་སྐྱུག་བྲོ་ནས་མ་ཟོས་པས་ཞོ་
བྱིན་པ་འཐུངས་སོ། །དེ་བླ་མ་ལ་ཞུས་པས་བོད་ངན་པ་དངོས་གྲུབ་ལེན་མ་ཤེས་ཞེས་
གསུངས་ཏེ། ཞོ་དེ་ཁོ་རང་གི་ཀླད་པ་ཡིན་པར་འདུག་སྟེ་དེ་མ་ཐག་ཤི་ཞེས་གྲགས་པ་
སོགས་འདི་འདྲའི་ལོ་རྒྱུས་དུ་མ་ཡོད་པ་ལྟ་བུའོ། །དེ་ནས་ལུས་ཀྱི་ཆ་ཤས་ཀྱི་དམ་ཚིག་
གི་མཆོད་པ་གསུངས་ཏེ། སོ་དང་སྐུ་དང་པགས་པ་ལ་སོགས་པ་ཤ་དང་བཅས་པ་དང་།
ཆུ་རྒྱུས་དང་བཅས་པ་དང༌། རུས་པ་དང་། སྙིང་ངམ་གྲོད་པ་ཡང་ཟེར་བ་དང་། པདྨ་
205



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
སྟེ་སྐྱེ་གནས་དང༌། ཤིག་དང་
། བ་སྤུ་དང་། ལུས་ཀྱི་སྲིན་བུ་དག་དང་ཀྱེ་རབ་མཆོག་
མི་ཡི་བདག་པོ་གློ་བ་དང་། རྒྱུ་མ་དང་། ཆུ་སོ་སྟེ་ཆུ་ལམ་དག་དང་། འགྱུར་གཞན་དུ་
རྫི་ཤ་ཡང་ཟེར་ལུས་ཀྱི་བད་ཀན་བེ་སྣབས་ཀྱི་རྣམ་པ་དང་འགྱུར་གཞན་ཀླད་པའང་
ཟེར། མཁྲིས་པ་དང༌། ལུས་ཀྱི་ཆུ་དང་འགྱུར་གཞན་མཆིན་པའང་ཟེར། རྣག་དུང་
ཁམས་སྣ་ཚོགས་པའི་ལུས་ལ་གནས་པ་ཁྲུག་དང་། རྡུལ་དང༌། ཚིལ་བུ་དང༌། མཆི་
མ་དག་དང་། མཆིལ་མ་དང༌། སྣབས་དང་། དྲི་ཆུ་དང་། ཆུ་སེར་དང༌། སྣུམ་ཞག་
དང་། ལུས་ཀྱི་སྣ་ཚོགས་པའི་ཁམས་ལ་གནས་པའི་ཁ་དོག་སྣ་ཚོགས་དང་། དྲི་སྣ་
ཚོགས་དང་། བཤང་བ་དང་། ལྕེ་དང་མིག་དང་རྣ་བ་དང་། སྣ་དང་རི་བོང་ཅན་ཁུ་བ་
དང་བཅས་པ་དང་། ཉིན་བྱེད་རྡུལ་ཏེ་དམ་ཚིག་གི་རྫས་འདི་རྣམས་ཀྱིས་ལྷ་རྣམས་ལ་
ཚོགས་ཀྱི་འཁོར་ལོའི་དུས་སུ་རྣལ་འབྱོར་པ་རྣམས་ཀྱིས་སྦྱང་རྟོགས་སྦར་བས་བདུད་
རྩིར་བྱས་ནས་མཆོད་པར་བྱའོ། །དེ་ལྟར་ལུས་ལས་བྱུང་བའི་མཆོད་པ་དེ་ཉིད་ས་བོན་
གྱི་ཡི་གེ་སོ་དྲུག་དང་། ཐབས་ཤེས་ཀྱི་རིགས་སོ་དྲུག་དང་། བྱང་ཆུབ་ཀྱི་ཆོས་རྣམས་
སུ་རྣམ་པར་དག་པ་གསུངས་པ་ནི། སུམ་ཅུ་རྩ་དྲུག་གི་ཡི་གེ་རྣམས་ནི་ནམ་མཁའ་
སོགས་ཀྱི་རང་བཞིན་གྱི་ཡོན་ཏན་དབང་གིས་ཁམས་སོ་དྲུག་གི་ས་བོན་དུ་གྱུར་པ་སྟེ།
ང་གྷ་ག་ཁ་ཀ །ནམ་མཁའ་དང་། དེ་བཞིན་ཉ་སོགས་ལྔ་རླུང་། ཎ་སོགས་ལྔ་མེ། མ་
སོགས་ལྔ་ཆུ། ན་སོགས་ལྔ་ས། རྐོ་ཤ་ཥ་ཀླ་ས། ཧ་ཡ་ར་ཝ་ལ་ཀྟ་རྣམས་ཡེ་ཤེས་ཀྱི་
ཁམས་ཏེ་སྡེ་པ་དྲུག་གི་ཡི་གེ་སུམ་ཅུ་དང་ཧ་སོགས་བཅས་སོ་དྲུག་གོ། །འདི་དག་
གསལ་བྱེད་ཐབས་ཀྱི་ཆ་ནས་བསྟན་པའི་ཤེས་རབ་རྣལ་འབྱོར་མ་རྣམས་ཀྱི་ས་བོན་
ཏེ། ཁྱབ་བྱེད་བཅོམ་ལྡན་འདས་མ་དང་བཅས་པའི་སུམ་ཅུ་རྩ་བདུན་ནི་བྱང་ཕྱོགས་སོ་
བདུན་རྣམས་གང་ངོ༌། །ཤེས་རབ་དབྱངས་ཀྱི་ཆ་ནས་བསྟན་པའི་རྣལ་འབྱོར་པའི་
རིགས་སོ་དྲུག་གི་ས་བོན་ནི། ཨ་ཨཱ་ཨི་ཨཱི་རཾ་རཱི་ཨུ་ཨཱུ་ལཾ་ལཾ་ཨོཾ་ཨཞེས་རྩ་བའི་
s



དུས་འཁོར་དབང་ལེའི་འགྲེལ་པ།
དབྱངས་རིང་ཐུང་དང་། ཨ་ཨཱ་ཨེ་ཨེ་ཨར་ཨཱར་ཨོ་ཨོ་ཨལ་ཨཱལ་ཨཾ་ཨ༔ ཞེས་ཡོན་
ཏན་དང་འཕེལ་བའི་དབྱངས་ཐུང་རིང་དང་། ཧ་ཧཱ་ཡ་ཡཱ་ར་རྭ་ཝ་ཝཱ་ལ་ལཱ་ཧཾ་ཧཞེས་པ་
བསྒྱུར་བའི་དབྱངས་ཐུང་རིང་བཅུ་གཉིས་ཏེ་སོ་དྲུག་ཏུ་འགྱུར་རོ། །དེ་ལྟར་ཁྱབ་བྱེད་
གཙོ་བོ་ཡབ་ཡུམ་བཅས་པའི་སོ་བདུན་ནི་བྱང་ཆུབ་ཕྱོགས་ཀྱི་ཆོས་རྣམས་ཀྱང་ཡིན་
ནོ། །དེ་བཞིན་དུ་གཞི་དུས་སུ་སུམ་ཅུ་རྩ་དྲུག་ཁམས་ཀྱི་དབྱེ་བ་མཐའ་དག་ལུས་ལ་
གནས་པའི་ཐབས་ཤེས་ཀྱི་རིགས་སོ་དྲུག་དང་དེ་དག་གི་མཚན་མ་སོ་དྲུག་དང་ཕྱག་
རྒྱ་སོ་དྲུག་དང་། སུམ་ཅུ་རྩ་དྲུག་གི་རིགས་ཀྱི་རྣལ་འབྱོར་རྒྱུད་ནི་ས་གཞི་དག་ལ་
གནས་པ་རྣམས་ཏེ་ཀ་རྡོ་རྗེ་ལ་སོགས་པའི་རྒྱུད་ཀྱི་རིགས་སོ་དྲུག་གོ། །འདིར་ནི་དེ་
བཞིན་དུ་རྣལ་འབྱོར་མ་རྣམས་ཀྱི་རྒྱུད་ཀྱང་སོ་དྲུག་ཏུ་རིགས་པར་བྱ་ལ། རྣལ་འབྱོར་
དང་རྣལ་འབྱོར་མའི་རིགས་ཀྱི་རྒྱུད་སོ་དྲུག་ཏུ་བཤད་པ་དེ་དག་རང་རང་གི་རིགས་
གཙོ་བོ་གཞན་དང་མ་འདྲེས་པ་དག་པའི་རིགས་ཀྱི་དབང་དུ་བྱས་པ་ཡིན་གྱི། དེ་ལས་
འཕྲོས་པའི་རྒྱུད་ལྷག་མའི་རིགས་ནི་མ་འདྲེས་པའམ་དག་པའི་རིགས་སུ་མི་འགྱུར་ཏེ།
ས་བོན་ཡང་མ་འདྲེས་པ་རྩ་པའི་ཡི་གེ་སོ་དྲུག་གི་ཚུལ་ཅན་མ་ཡིན་པར་གསལ་བྱེད་སྣ་
ཚོགས་འདྲེས་པའི་ཆོས་ཅན་ཉིད་ཀྱི་ཕྱིར་རོ། །དེས་ན་ལྷ་དང་སྔགས་ཀྱི་རྒྱུད་རྣམས་ནི་
རིགས་གཅིག་ལས་ལྔ་ལ་སོགས་པ་ནས་བསམ་ཡས་
བསམ་ཡས་སྒྱུ་འཕྲུལ་དྲྭ་བའི་རིགས་ཀྱི་བར་
དུ་འགྱུར་བས་ཚད་མེད་དེ། དེ་མཚོན་བྱེད་ས་བོན་གྱི་ཡི་གེ་ཡང་རྩ་བ་དབྱངས་གསལ་
གྱི་ཡི་གེ་སུམ་ཅུ་སོ་དྲུག་པ་མཚན་གཉིས་པོ་ཕན་ཚུན་འདྲེས་པ་ལས་རྣམ་པ་ཤིན་ཏུ་
མང་པོར་འགྱུར་བའི་ཚུལ་གྱིས་མཚོན་ནས་ཤེས་པར་བྱའོ། །དེ་ལྟར་རིགས་ཐམས་
ཅད་ཀྱི་ཁྱབ་བདག་རིགས་སུམ་ཅུ་རྩ་དྲུག་གི་དཀྱིལ་འཁོར་བྲི་བ་དང་རྣལ་འབྱོར་མ་
རྣམས་མཆོད་པ་ནི་ཟླ་བ་སོ་སོའི་ཉ་ལ་བྱའོ་ཞེས་པ་ནི་བཅོམ་ལྡན་འདས་ཀྱི་ངེས་པའོ། །
དེ་ནས་ཚོགས་ཀྱི་འཁོར་ལོ་འདུས་པ་ལ་མཆོད་པའི་རྣམས་གྲངས་གཞན་ཡང་
07



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
གསུངས་པ། ཆུ་གཙང་མས་བཀང་བའི་སྣོད་དང་། དེ་བཞིན་མཆོད་ཡོན་དང་དྲི་དང་།
སྤོས་དང་། མེ་ཏོག་དང་ནི་འབྲས་བུ་དང་འབྲུ་མ་ཉམས་པ་ཡི་སྣོད་དང༌། མར་མེ་
དང་། ལྟ་བཤོས་དག་དང་། འདིར་ནི་ན་བཟར་འགྱུར་ཏེ་བཅུ་པོ་དེ་རྣམས་སྣོད་
བཅུར་བཤམས་པ་ནི་ཚོགས་ཀྱི་འཁོར་ལོ་ལ་འདུས་པ་དང་དཀྱིལ་འཁོར་གྱི་འཁོར་
ལོའི་ལྷ་རྣམས་དག་ལ་ཡང་མཆོད་པའི་དོན་དུ་འབུལ་བར་བྱ་སྟེ་ཕྱིའི་མཆོད་པའོ། །དེ་
བཞིན་དུ་ནང་གི་མཆོད་རྫས་རྣམ་པ་བཅུ་ནི། རྡོ་རྗེ་ལུས་ལས་བྱུང་བ་ཁུ་བ་དང་ནི་
གཅིན་དང་རྐང་དང་བཤང་བ་དག་དང་ཤ་དང་མཆིན་པ་དག་དང་། མཁྲིས་པ་དང་།
ཁྲུག་དང་ནི་རྒྱུ་མ་དང་པགས་པ་རྣམས་ནི་ཀྱེ་རྒྱལ་པོ་མཆོད་པའི་དམ་རྫས་རྣམ་པ་
བཅུ་རུ་འགྱུར་ཏེ་ཚོགས་ཀྱི་འཁོར་ལོ་ལ་མི་དང་ལྷ་རྣམས་འདུས་པ་དག་ལ་ཡང་
མཆོད་པར་བྱའོ། །མཆིན་པ་ཞེས་པ་ལ་ཁ་ཅིག་སྙིང་དང་ཁ་ཅིག་མཚེར་པ་ཞེས་འདོན་
པར་སྣང་ངོ༌། །དེ་ནས་སྒྲོལ་མ་ལ་སོགས་པའི་རིགས་ལས་སྐྱེས་པའི་རྣལ་འབྱོར་མ་
རྣམས་ཀྱི་མཚན་མ་གསུངས་ཏེ། མཚན་མ་འདི་དག་གིས་རྣལ་འབྱོར་མ་དེའི་རིགས་
ཤེས་པར་འགྱུར་བས་ན། ཚོགས་ཀྱི་འཁོར་ལོ་ལ་འདུས་པའམ། གཞན་གྲོང་ངམ་གྲོང་
ཁྱེར་དུ་གནས་པའི་རྣལ་འབྱོར་མ་རྣམས་ཀྱི་དཔྲལ་བའམ། ཕྲག་པ་གཡས་གཡོན་
ནམ། དཔྱི་གཡས་གཡོན་ཏེ་ལུས་ཀྱི་གནས་ལྔ་རུ་ཤ་མདོག་མི་འདྲ་བའི་མཚན་མའམ།
གང་ཡང་ལག་པའམ་རྐང་པའི་གནས་སུ་རང་རང་གི་མཚན་མའི་རི་མོ་ཡོད་པ་དེས་
རྣལ་འབྱོར་མའི་རིགས་དེ་ཉིད་ཤེས་པར་གྱུར་པས་དེའི་ཆེད་དུ་སྐྱེས་པ་དང་བུད་མེད་
ཀྱི་མཚན་ཉིད་བརྟག་པ་བསླབ་ནས། ལག་རིས་སོགས་བརྟག་པ་ལ་ཞུགས་པའི་
ཐབས་དེས་བུད་མེད་རྣམས་ཀྱི་རང་རང་གི་ལག་པ་བསྟན་ནས་མཚན་ཉིད་རྟོགས་སུ་
འཇུག་པ་ན། ལག་རིས་བརྟག་པ་དེའི་ཟོལ་གྱིས་རང་གིས་བརྟག་བྱ་རྣལ་འབྱོར་མའི་
མཚན་མ་བུད་མེད་དེའི་ལུས་སམ། རྐང་ལག་གི་མཐིལ་ན་གནས་པ་དང་། མོ་རང་གི་
08



དུས་འཁོར་དབང་ལེའི་འགྲེལ་པ།
ཁྱིམ་དུ་རིགས་ཀྱི་མཚན་མ་གང་དང་གང་འབྲི་བའི་མཚན་མ་ལས། རྣལ་འབྱོར་མའི་
མཚན་ཉིད་རིག་པར་བྱའོ། །དེ་ལ་རྣལ་འབྱོར་མ་རྣམས་ཀྱི་མཚན་མ་ནི་འདི་ཡིན་ཏེ།
རྡོ་རྗེ་ནི་རྡོ་རྗེ་དབྱིངས་ཀྱི་དབང་ཕྱུག་མའི་མཚན་མའོ། །མཚན་མ་དེ་གོང་བཤད་སྐྱེ་
བའི་གནས་ལྔར་ཤ་ཡི་ཁ་དོག་མི་འདྲ་བའི་རྣམ་པ་རྡོ་རྗེ་ལྟ་བུ་ཡོད་པའམ། རྐང་ལག་
གི་མཐིལ་ཆ་རྡོ་རྗེའི་རི་མོ་གསལ་བར་ཡོད་པ་མཐོང་ན་དེ་ནི་ནམ་མཁའི་ཁམས་རྡོར་
དབྱིངས་མའི་རིགས་ཅན་མར་ཤེས་པར་བྱ་བ་དང་ནི། དེ་བཞིན་དུ་སྦྱར་ཏེ་སྒྲོལ་མའི་
རལ་གྲི་དང་། གོས་དཀར་མོའི་མདུའམ་རིན་པོ་ཆེ་དང༌། མཱ་མ་ཀིའི་པདྨ་འདབ་མ་
བརྒྱ་བ་དང་ཇོ་འགྱུར་བརྒྱད་པ་ཞེས་སོ། །མཚན་མ་ལྟ་པ་སངས་རྒྱས་སྤྱན་མའི་འཁོར་
ལོའི་མཚན་མ་སྟེ། དེ་ལྟར་རླུང་མེ་ཆུ་སའི་རིགས་ལས་སྐྱེས་པ་ལྔའི་མཚན་མ་ཤེས་
པར་བྱའོ། །དེ་བཞིན་དུ་ཡུལ་དྲུག་གི་རིགས་རྡོ་རྗེ་མ་དྲུག་གི་མཚན་མ་ནི། སྒྲ་རྡོ་རྗེ་
མའི་རྒྱུད་མངས་དང་ནི། གཟུགས་རྡོ་རྗེ་མའི་མེ་ལོང་དང་། རོ་རྡོ་རྗེ་མའི་སྣོད་དུ་
འགྱུར་ཏེ་ཀྱེ་མི་ཡི་བདག་པོ་དྲི་རྡོ་རྗེ་མའི་མེ་ཏོག་ཕྲེང་བ་དག་དང་རེག་བྱ་རྡོ་རྗེ་མའི་
གོས་དང་མཚན་མ་དྲུག་པ་ནི་ཆོས་ཁམས་རྡོ་རྗེ་མའི་ཆོས་འབྱུང་སྟེ་མཚན་མ་འདི་དག་
ངེས་པར་ལག་པའི་མཐིལ་དུ་ཡོད་པར་འགྱུར་ཏེ་སྒྲ་ཡི་རྡོ་རྗེ་ལ་སོགས་པ་དྲུག་གི་
མཚན་མའོ། །ལག་མཐིལ་ནི་གཙོ་བོར་མཚོན་པ་སྟེ་སྐྱེ་བའི་གནས་ལྔ་དང་མཐིལ་
བཞི་གང་དུ་ཡོད་ཀྱང་འདྲའོ། །དེ་བཞིན་དུ་ཙརྩི་ཀཱའི་གྲི་གུག་ལ་སོགས་པ་སྟེ་ཁྱབ་
འཇུག་མའི་བུམ་པ་ཞེས་དང་། དེ་བཞིན་དུ་ནི་བཅུ་གཟར་ཞེས་བཅུ་བར་བྱེད་པའི་
གཟར་བུའོ། །གཞོན་ནུ་མའི་རིགས་ཅན་གྱི་གོས་ནི་མདོག་སེར་པོ་དང་། དབང་མོའི་
ཁབ་བམ་ཡང་ན་ཐོ་བ་སྟེ་ཁ་ཅིག་དབུར་ཐེ་ཞེས་ཤོག་ཤོག་སོགས་དབུར་བའི་རྡོ་བ་ལྟ་
བུ་ལ་ཡང་འཆད། དེ་ལྟ་བུའི་མཚན་མ་ལག་མཐིལ་སོགས་སུ་རབ་ཏུ་གསལ་བར་
འགྱུར་ཞིང་། ཚངས་མའི་ནི་ངེས་པ་དག་ཏུ་ཉ་ཡི་རྒྱ་
རྒྱུ་དང་། དྲག་མོའི་རྩེ་གསུམ་སྟེ་
25



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
དཔལ་མོའི་མཚན་མ་ནི་ཐམ་བརྒྱད་པ་ཡིན་ལ་དེ་ནི་རྡོ་བ་གྲུ་བཞི་པར་འགྱུར་ཏེ།
ཞེས་པ་ལ་རས་སོགས་ཆུ་བླུག་ནས་བརྡུང་བའི་གཞི་རྡོ་འཇམ་གྲུ་བཞི་ཡིན་ཅེས་སྔ་མ་
དག་ཟེར། ཀྱེ་མི་ཡི་བདག་པོ་མཚན་མ་བརྒྱད་པོ་དེ་རྣམས་ནི་འབྱུང་པོ་ལས་སྐྱེས་པ་
ཙརྩི་ཀཱ་སོགས་རྣལ་འབྱོར་མ་བརྒྱད་རྣམས་ཀྱི་མཚན་མའོ། །དེ་ནས་རྨུགས་བྱེད་ལ་
སོགས་ཁྲོ་སྐྱེས་རྣམས་ཀྱི་མཚན་མ་གསུངས་པ། རྨུགས་བྱེད་མའི་དམར་པོ་བྱུག་པའི་
སྣོད་ཉིན་མོར་བྱེད་པ་དང་མཚུངས་པ་དམར་པོ་ཟླུམ་པོའོ། །འདི་སྨུག་རྩིའི་སྣོད་དེ་
འཁུར་བ་སོགས་སུ་བྱུག་རྒྱུའི་རྒྱ་སྐྱེགས་སོགས་ཚོན་བཞག་པའི་སྣོད་དོ། །རེངས་བྱེད་
མའི་དར་གྱི་སྲིན་བུ་དང་། ཁེངས་བྱེད་མའི་ཀུ་ཤ་དང༌། ཤིན་སྟོབས་མའི་ཆུ་གྲི་དང་
ནི་འོད་ཟེར་ཅན་མའི་མཐིལ་ལྷམ་དག་དང་ཙུན་དཱའི་སྐྲ་འབྲེག་པའི་སྤུ་གྲི་ཞེས་བྱ་བ་
དང་། དེ་བཞིན་དུ་ཁྲོ་གཉེར་ཅན་མའི་ཤིང་ལྷམ་དག་དང་། རྡོ་རྗེ་ལྕགས་སྒྲོག་མའི་
གདུགས་དང་ནི། དྲག་སྤྱན་མའི་ཏོག་རྩེ་སྟེ་ས་བརྐོ་བའི་འཇོར་དང་ནི་ཤིན་ཏུ་སྔོན་
མོའི་འོད་མའི་དབྱུག་པ་སྟེ། ཁ་ཅིག་སྨྱུག་གླིང་དུ་ཡང་བཤད། དེ་ལྟར་ཁྲོ་སྐྱེས་རྣམས་
ཀྱི་རང་རང་གི་མཚན་མ་བཅུ་རུ་རབ་ཏུ་འགྱུར་རོ། །འགྲེལ་པར་རྣམ་གཉིས་ལས་ཀྱི་
དབང་པོ་རྣམས་ཀྱིའོ་ཞེས་པའི་དོན་ལས་དབང་ལྔ་ལ་དབྱེ་བ་བཅུར་བྱས་པ་རྣམ་པར་
དག་པ་སྟེ། ལྕེ་དང་ལྕེའུ་ཆུང་ལག་པ་གཉིས། རྐང་པ་གཉིས། བཤང་ལམ་གཡས་
གཡོན་གཉིས་གཅི་བ་དང་ཁུ་བའི་རྩ་ལ་དབྱེ་བས་བྱ་བ་རྣམས་སོ། །དེ་བཞིན་དུ་ལྷ་
མིན་རྣམས་ཀྱི་མཚན་མ་ནི། ཁྱི་གདོང་མའི་བ་ལང་གི་རྭ་དང་། ཕག་གདོང་མའི་སའི་
ཁམ་ཕོར་དང༌། ཅེ་སྤྱང་གདོང་མ་རྒྱུད་ལྡན་ཞེས་པ་གཞུ་དང་པི་ཝཾ་སོགས་ལ་གོ་རུང་
ཡང་འགའ་ཞིག་གིས་ཐགས་བྲན་པའི་ཡོ་བྱད་ལ་བཤད་ཀྱང་། རི་དྭགས་འཛིན་པའི་
སྙི་དང་རྒྱ་ལྟ་བུའི་ཐག་པ་བྲེས་བ་ཡིན་པ་འདྲ་སྙམ་མོ། །སྟག་གདོང་མའི་འཕང་དང་།
བྱ་རོག་གདོང་མའི་ཤ་ཡི་གསལ་ཤིང་སྟེ་ཤིང་རྩེ་རྣོན་ལ་ཤ་དུམ་བརྒྱུས་པ་ལག་པའི་
n0



དུས་འཁོར་དབང་ལེའི་འགྲེལ་པ།
HO
འི་
མཐིལ་དུ་འགྱུར་བ་སྟེ། བྱ་རྒོད་གདོང་མའི་རྒྱུད་མངས་ཉེ་བའི་ཡན་ལག་དང་ནི་ཞེས་
པ་འདི་མིའམ་ཅི་མོ་ཡིན་པས་དེའི་ཉེ་བའི་ཡན་ལག་གམ་ཕྱག་མཚན་ནི་པི་ཝཾ་ཡིན་ནོ་
ཞེས་གསུངས་སམ་སྙམ་མོ། །མཁའ་ལྡིང་གདོང་མའི་མདའ་དང་། འུག་གདོང་མའི་
གཙུག་ཕུད་ཅན་གྱི་ཞེས་རྨ་བྱའི་མཇུག་མ་སྟེ་མཇུག་སྒྲོ་དག་འདིར་ནི་མཚན་མ་བརྒྱད་
པར་འགྱུར་རོ། །མཚན་མ་བརྒྱད་པོ་འདི་ནི་ཁ་དང་བཤང་ལམ་དང་། མིག་གཉིས་རྣ་
བ་གཉིས་སྣ་བུག་གཉིས་ཏེ་བུ་གའི་སྒོ་བརྒྱད་རྣམ་པར་དག་པས་རིགས་བརྒྱད་པོ་
རྣམས་ལ་མཐོང་བར་འགྱུར་རོ། །དེ་ལྟར་སུམ་ཅུ་རྩ་དྲུག་མཚན་མའི་དབྱེ་བ་རབ་
མཆོག་ས་ཡི་སྟེང་དུ་བུད་མེད་གང་ལ་མཐོང་བ་དེ་རྣམས་ནི་རྣལ་འབྱོར་མ་དེ་དང་དེའི་
རིགས་ཅན་དུ་མཚན་མ་དེས་ཤེས་ནས་རྣལ་འབྱོར་པ་ཡིས་དེ་ལ་མཆོད་པར་བྱའོ། །
སླར་ཡང་དམངས་རིགས་ལ་སོགས་པ་ཡུམ་ཆེན་མོ་རྣམས་ཀྱི་མཚན་མར་འདི་ལྟར་
འགྱུར་ཏེ། དམངས་རིགས་ཀྱི་ཡོན་ཏན་གྱི་དབང་གིས་སྒྲོལ་མའི་རིགས་ལས་སྐྱེས་པ་
རྣམས་ལ་ཨུཏྤ་ལའམ་ཐོང་གཤོལ་ལོ། །གོས་དཀར་མོ་རྒྱལ་རིགས་མ་ཡི་རིན་ཆེན་
དང་པཊྚ་སྟེ་དར་དཔྱངས་ཀྱི་མཚན་མ་ཞེས་སུ་འགྱུར་རོ། །ཀྱེ་མི་ཡི་བདག་པོ་སྒྱུ་
གུའམ་རིན་ཆེན་ཕྲེང་བ་ནི་སྤྱན་མའི་རིགས་རྗེ་རིགས་མ་ཡི་སྔ་མ་དེ་བཞིན་དུ་མཚན་
མ་ཡིན་པར་རིག་པར་བྱ་སྟེ། དེ་བཞིན་ཆུ་ན་རྒྱུ་བ་དུང་དང་བཅས་པ་དང་ཟངས་ཀྱི་
སྣོད་ནི། མཱ་མ་ཀི་གཉིས་སྐྱེས་མའི་རིགས་ཀྱི་མཚན་མ་ཡིན་ལ་དེ་ལྟར་ཡུམ་གྱི་མཚན་
མ་རྣམ་པ་བཞི་སྟེ། ཁྱབ་བྱེད་གཙོ་མོ་གཉིས་ཀྱི་རིགས་ཀྱི་མཚན་མ་ནི། གཡུང་མོ་རྡོ་
རྗེ་དབྱིངས་ཀྱི་དབང་ཕྱུག་མའི་རིགས་ལས་སྐྱེས་པའི་གསོད་འདོད་མའི་མཚན་མ་ཊཱ་
མ་རུ་དང་རྔ་ཆེན་ནོ། །གཏུམ་མོ་ཤེས་རབ་ཀྱི་ཕ་རོལ་ཏུ་ཕྱིན་པ་སྣ་ཚོགས་ཡུམ་གྱི་
རིགས་ལས་སྐྱེས་པའི་བསྐྱེད་འདོད་མའི་མཚན་མ་ནི་ཅོད་པན་ཉིད་དང་བགྲང་ཕྲེང་ངོ་། །
དེ་ལྟར་གང་གི་དཔྲལ་བའམ་ཕྲག་པ་གཉིས་དང་དཔྱི་གཉིས་དང་ལག་པའམ་རྐང་
31



དུས་འཁོར་དབང་ལེའི་འགྲེལ་པ།
བཞིན་ནོ། །དེ་བཞིན་དུ་རྒྱུ་མ་དང་མཁྲིས་པ་དང་རུས་པ་དང་རྐང་དང་། སེམས་ཅན་
སྣ་ཚོགས་པ་ཐམས་ཅད་ཀྱི་ལུས་ལ་གནས་པ་གང་ཞིག་མཆིན་པ་དང་ནི་གློ་བ་དང་རྩ་
དང་པགས་པ་རྣམས་དང༌། སྙིང་དང་ཚིལ་བུ་ལྡན་པ་དག་སྟེ་དེ་ལྟར་བཅུ་ནི་གྲངས་
བཞིན་དུ་རྨུགས་བྱེད་མ་དང་རེངས་བྱེད་མ་དང་། ང་རྒྱལ་ཅན་མ་དང་། ཤིན་ཏུ་སྟོབས་
མ་དང་། རྡོ་རྗེ་ལྕགས་སྒྲོག་མ་དང་། ཁྲོ་གཉེར་ཅན་དང་། ཙུན་དང་། འོད་ཟེར་ཅན་
དང་དྲག་སྦྱན་མ་དང་ཤིན་སྔོན་མ་སྟེ་ཁྲོ་བོའི་ལྷ་མོ་འདི་རྣམས་ཀྱི་དམ་ཚིག་བཅུ་རུ་
འགྱུར་རོ་ཀྱེ་མི་ཡི་དབང་པོ་ཞེས་བོད་པའོ། །དེ་བཞིན་དུ་རྣ་བ་དག་གི་དྲི་མ་དང་ནི་སྣ་
ཡི་དྲི་མ་དང་། མིག་གི་དྲི་མ་དང་། ཁ་སྟེ་ལྕེ་ཡི་དྲི་མ་དང་། བཤང་ལམ་གྱི་དབུས་ཀྱི་
དྲི་མ་དང་ནི་བུ་ག་ཡི་དྲི་མ་དང་། རྟགས་ཀྱི་དྲི་མ་དག་དང་། མཆན་ཁུང་སོགས་ལུས་
ཐམས་ཅད་ཀྱི་དྲི་མ་སྟེ་དེ་ལྟར་ལུས་ཀྱི་ཡན་ལག་གི་ཆ་ཤས་བརྒྱད་ལ་གནས་པའི་དྲི་
མ་བརྒྱད་ནི་གྲངས་བཞིན་དུ། ཁྱི་དང་ཕག་དང་ཅེ་སྤུང་དང་། སྟག་དང་བྱ་རོག་དང་བྱ་
རྒོད་དང་མཁའ་ལྡིང་དང་། འུག་པའི་གདོང་ཅན་མ་བརྒྱད་དེ་ཀྱེ་མི་ཡི་བདག་པོ་ལྷ་
མིན་མོ་རབ་གཏུམ་མ་དེ་རྣམས་ཀྱི་དམ་ཚིག་གི་རྫས་བརྒྱད་དུ་འགྱུར་རོ། །སེན་མོ་ཉི་
ཤུ་དང་བཅས་པའི་སོ་སུམ་ཅུ་རྩ་གཉིས་དང་། རྩ་རྒྱུ་བའི་དབྱེ་བས་ཡན་ལག་བཅུ་
གཉིས་སམ་དུམ་བུ་བཅུ་གཉིས་ཅན་གྱི་ཐོད་པ་སྟེ་དེ་ལྟར་དྲུག་ཅུ་རྩ་བཞི་ནི་འཇིགས་
མ་ལ་སོགས་པ་རྣལ་འབྱོར་མ་རྣམས་བརྒྱད་པ་བརྒྱད་དེ་དྲུག་ཅུ་རྩ་བཞིའི་དམ་ཚིག་
གི་རྫས་ཉིད་དུ་འགྱུར་རོ། །རྣལ་འབྱོར་མ་སོ་དྲུག་དང་དྲུག་ཅུ་རྩ་བཞི་གཅིག་ཏུ་
བསྡོམས་ན་རྣལ་འབྱོར་མ་རིགས་བརྒྱར་འགྱུར་རོ། །དེ་བཞིན་དུ་བདེ་བ་ཆེན་པོའི་
རང་བཞིན་གྱི་རིགས་གཅིག་དང་། སྐུ་གསུང་ཐུགས་ཀྱི་རིགས་གསུམ་དང་། དེ་ལས་
གྱེས་པའི་རིགས་བརྒྱ་ལ་སོགས་པའི་དབྱེ་བས་དམ་ཚིག་གི་རྫས་ཀྱང་དེ་སྙེད་དུ་འགྱུར་
ཏེ། རིགས་གསུམ་དང་ནི་རིགས་ལྔ་ཉིད། རང་བཞིན་གཅིག་སྟེ་རིགས་བརྒྱའོ། །ཞེས་
ལ་
213



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
གསུངས་པ་བཞིན་ནོ། །ད་ནི་གནས་ལ་སོགས་པ པ་རྣམས་ཀྱི་དམ་ཚིག་གི་རྫས་ཀྱི་རྣམ་
པར་དག་པ་གསུངས་པ། བཤང་བ་དང་། གཅི་བ་དང་
། ཁྲུག་དང་ཤ་ནི་སེམས་ཅན་
གྱི་རིས་སྣ་ཚོགས་ཀྱི་ལུས་ལ་གནས་པ་ནི་གནས་ཀྱི་དབྱེ་བ་དག་ལ་དམ་ཚིག་གི་རྫས་
བཞི་སྟེ་གནས་དང་ཉེ་བའི་གནས་ཀྱིའོ། །རྣ་བ་དང་སྣ་དང་མིག་དང་ལྕེ་དང་བཤང་
ལམ་དག་དང་། བྷ་གའམ་རྟགས་ནི་ཞིང་དང་ཉེ་ཞིང་གི་དབྱེ་བ་ལ་ཡང་དམ་ཚིག་
དྲུག་གོ། །རྣག་ལ་སོགས་པ་སྐྲ་ཡི་བར་བརྒྱད་ནི་གོང་བཤད་རྣལ་འབྱོར་མ་བརྒྱད་ཀྱི་
དམ་རྫས་དེ་དག་ས་ཡི་སྟེང་གི་གནས་སུ། ཚན་དོ་དང་ཉེ་བའི་ཚན་དོ་ཧ་ཡི་དབྱེ་བ་
བརྒྱད་དེ། དེ་བཞིན་དུ་གོང་བཤད་རྒྱུ་མ་ལ་སོགས་ཚིལ་གྱི་བར་ནི་ཁྲོ་སྐྱེས་མོ་རྣམས་
ཀྱི་དམ་ཚིག་ཕྱོགས་ཞེས་བྱ་བ་བཅུ་པོ་དེ་ཉིད་ཀྱི་མི་ཡི་བདག་པོ་འདུས་པ་དང་ཉེ་བའི་
འདུས་པའི་རབ་ཏུ་དབྱེ་བ་ཡི་དམ་ཚིག་རྣམས་སོ། །དེ་བཞིན་རྣ་བ་ལ་སོགས་ཡན་
ལག་བརྒྱད་ཀྱི་ལུས་ལ་ངེས་པར་རྣམ་མང་དྲི་མ་རབ་གཏུམ་མ་བརྒྱད་ཀྱི་དམ་རྫས་
གོང་བཤད་དེ་བརྒྱད་ནི། དུར་ཁྲོད་དང་ཉེ་བའི་དུར་ཁྲོད་ཀྱི་རབ་ཏུ་དབྱེ་བའི་དམ་ཚིག་
རྣམས་སོ། །དེ་བཞིན་དུ་ཕྱི་རོལ་འཇིག་རྟེན་གྱི་ཁམས་ལ་གནས་པ་ས་ལ་སོགས་པའི་
རྣམ་པར་དག་པའི་དམ་ཚིག་གསུངས་པ། འདིར་ཕྱི་རོལ་དུ་དུས་མེ་དང་ཟླ་བ་དང་།
ཉི་མ་དང་སྒྲ་གཅན་བཞི་ནི་རབ་ཏུ་གསལ་ཞིང་ངེས་པར་གནས་དང་ཉེ་གནས་ཀྱི་
དབྱེ་བ་དག་ལ་བཞི་སྟེ་སྤྱན་མ་ལ་སོགས་པ་བཞིའི་དམ་ཚིག་གོ། །ས་སྐྱེས་མིག་
དམར་དང་ཟླ་སྐྱེས་ལྷག་པ་དང་སྔགས་པ་ཕུར་བུ་དང་པ་སངས་དང་། སྤེན་པ་དང་
གདེངས་ཅན་མཇུག་རིངས་རྣམས་ནི་ཞིང་དང་ཉེ་ཞིང་གི་དབྱེ་བ་ལ་ཡང་དྲུག་སྟེ།
གཟུགས་རྡོ་རྗེ་མ་ལ་སོགས་པའི་དམ་ཚིག་རྣམས་སོ། །འདིར་མིག་དམར་མེ་ཁམས་
གཟུགས་རྡོ་རྗེ་མ་ཆུ་ཁམས་ཀྱི་ཡིན་པར་གསུངས་པ་ལྟ་བུ་ལུས་བསམ་གྱི་དབྱེ་བས་
ཡིན་ཅེས་འཆད་པ་སྣང་། དེ་བཞིན་དུ་ས་དང་ཆུ་དང་མེ་དང་རླུང་གི་དཀྱིལ་འཁོར་
ན



དུས་འཁོར་དབང་ལེའི་འགྲེལ་པ།
བཞི་པོ་རྣམས་དང་ནི་ས་ལས་སྐྱེས་པ་དང་། ཆུ་ལས་སྐྱེས་པ་དང་། མེ་ལས་སྐྱེས་པ་
དང༌། རླུང་ལས་སྐྱེས་པ་དག་གི་སྲོག་ཆགས་བཞི་དང་། དེ་ལྟར་བརྟན་པ་དང་གཡོ་
བའི་འབྱུང་བ་བརྒྱད་པོ་རྣམས་ནི་ཚན་དོ་དང་ཉེ་བའི་ཚན་དོ་ཧ་ཡི་དབྱེ་བ་རྣམས་ཏེ།
འབྱུང་པོ་ལས་སྐྱེས་པ་རྣམས་ཀྱི་དམ་ཚིག་གོ། །སླར་ཡང་དེ་བཞིན་རོ་དྲུག་པོ་རྣམས་
དང་དྲི་དང་ཁ་དོག་དང་རེག་བྱ་དང་སྒྲ་དང་བཅུ་ནི། དེ་བཞིན་ཉིད་དུ་རབ་ཏུ་གསལ་
བར་འདུས་པ་དངཉེ་བའི་འདུས་པ་བཅུ་ཡི་རབ་ཏུ་དབྱེ་བ་ཁྲོ་བོ་ལས་སྐྱེས་བ་རྣམས་
ཀྱིའོ། །ས་དང་ཆུ་དང་མེ་དང་རླུང་ནི་དབུགས་འབྱུང་བ་དང་འཇུག་པ་དག་གིས་ཟད་
པ་དག་ཀྱང་མདུན་ཏེ་ཤར་དང་གཡོན་བྱང་དང༌། གཡས་ལྷོ་དང་རྒྱབ་ནུབ་ཏུ་སྟེ་
ཕྱོགས་བཞིའི་དུར་ཁྲོད་དང༌། དེ་བཞིན་འབྱུང་བཞིའི་ཡོན་ཏན་ཁ་དོག་ལ་སོགས་ཞེས་
དྲི་རོ་རེག་བྱ་བཞི་དབུགས་འབྱུང་འཇུག་གིས་ཟད་པ་བཞི་པོ་རྣམས་ནི་ཕྱོགས་བྲལ་
མཚམས་བཞི་དག་ཏུ་དབུགས་ཐིམ་པ་ནི་དེ་དེའི་དུར་ཁྲོད་དེ། དེ་ལྟར་འབྱུང་བཞི་དང་
ཁ་དོག་སོགས་བཞི་དབུགས་འབྱུང་འཇུག་རེ་རེ་བཞིན་དུ་འགགས་ཤིང་དབུགས་དེ་
དང་བྲལ་ལ་མཐར་ཟད་པ་སྟེ་ཐིམ་པའི་ཚུལ་གྱིས་དབྱེ་བ་ནི། དབུགས་བྲལ་ལམ་རོ་
ལྡན་དུར་ཁྲོད་དང་ཉེ་བའི་དུར་ཁྲོད་བརྒྱད་ཀྱི་དབྱེ་བ་ལྷ་མིན་མོ་རྣམས་ཀྱི་དམ་ཚིག་
བརྒྱད་དོ། །གནས་ལ་སོགས་པ་ཕྱི་ནང་གི་དམ་ཚིག་རྣམ་པར་དག་པའི་ངེས་པའོ། །ད་
ནི་གནས་དང་ཉེ་གནས་ལ་སོགས་པ་ཐུན་མོང་མ་ཡིན་པའི་ཚུལ་དུ་གསུངས་པ་ནི།
འདིར་རྒྱུད་གཞན་དང་གཞན་ལས་ཐུན་མོང་གི་དབང་དུ་བྱས་ཏེ། བྱིས་པ་རྣམས་ཡུལ་
དུ་འཁྱམས་པའི་དོན་དུ་ཛཱ་ལན་ར་ལ་སོགས་པའི་གནས་རྣམས་གསུངས་པ་ནི། ཡུལ་
སོ་སོ་རེ་རེ་བ་ཡིན་པས་ཉི་ཙེ་བ་སྟེ་ས་ཐམས་ཅད་དུ་ཁྱབ་པར་ཡོད་པ་མིན་ལ། རྣལ་
འབྱོར་མའི་རིགས་སུམ་ཅུ་རྩ་དྲུག་ནི་གྲོང་ཁྱེར་གཅིག་ཏུའང་གནས་པས་འདིར་ས་
གཞི་ཐམས་ཅད་དུ་ཁྱབ་པར་ཡོད་པ་དམ་པ་དང་པོའི་སངས་རྒྱས་ཀྱི་རྒྱུད་གསུངས་
215



ན
ཞེ
མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
པའི་ཕྱིར་ཏེ། མཆོག་གི་དང་པོའི་སངས་རྒྱས་ས་ཐམས་ཅད་ལ་ཁྱབ་པར་བྱེད་པ་ཉིད་
ཡིན་པའི་ཕྱིར། བོད་དང་རྒྱ་ནག་སོགས་ཡུལ་ཐམས་ཅད་དུ་གནས་ལ་སོགས་པ་
ཐམས་ཅད་ཡོད་པ་ཡིན་ལ། འདི་ཉིད་ཀྱེ་རྡོར་དང་བདེ་མཆོག་སོགས་ཀྱི་བསྡུས་པའི་
རྒྱུད་དམ་ཉུང་ངུའི་རྒྱུད་རྣམས་སུ་ནི་མ་བསྟན་ཏོ། །ཡུལ་དང་གྲོང་ཐམས་ཅད་དུ་གནས་
ལ་སོགས་ཇི་ལྟར་ཡོད་ཅེན་གསུངས་པ། ཕྱི་རོལ་གྱི་དཀྱིལ་འཁོར་ལ་གནས་ཞེས་པ་
ནི། སྒྲོལ་མ་ལ་སོགས་པའི་ཡུམ་བཞིའི་ཁྱིམ་སྟེ་དེ་ཉིད་གང་དུ་གནས་པ་དེ་ནི་གནས་
ཞེས་བྱའོ། །གསལ་བར་སྒྲ་ཡི་རྡོ་རྗེ་མ་ལ་སོགས་པ་དྲུག་གང་དུ་གནས་པའི་གནས་དེ་
ནི་དེ་བཞིན་ཞིང་དུ་བརྗོད་དེ་རྣམ་པ་དྲུག་གོ། །ཚན་དོ་ཧ་རྣམ་པ་བརྒྱད་ནི་ཙརྩི་ཀཱ་ལ་
སོགས་པར་རབ་ཏུ་འགྱུར་ཏེ། དེ་དག་གི་ཁྱིམ་ནི་ཚན་དོ་ཧ་རྣམ་པ་བརྒྱད་དོ། །ཀྱེ་མི་
ཡི་བདག་པོ་འདུས་པ་རྣམ་པ་བཅུ་ནི་རྨུགས་བྱེད་མ་ལ་སོགས་རྣམ་པ་བཅུའི་ཁྱིམ་མོ། །
དུར་ཁྲོད་ནི་ཁྱི་གདོང་མ་ལ་སོགས་པ་གཏུམ་མོ་བརྒྱད་གང་དུ་བཞུགས་པའི་ཁྱིམ་སྟེ།
འདི་ལའང་འགྱུར་མེད་མཆོག་གི་སར་གནས་པ་གཙོ་མོ་རྣམ་པ་གཉིས་ནི་ནང་དུ་ལུས་
ལ་རྩ་བའི་གནས་དྷ་ཏི་དང་གསང་བར་བཅས་པ་ནི་ཡུམ་གྱི་ཁྱིམ་རྣམ་པ་གཉིས་ཡིན་
ཏེ། དེ་དག་རབ་ཏུ་གསལ་བར་ཕྱི་རོལ་ས་གཞིའི་གནས་ལ་མཐར་སྐྱེས་མ་གཡུང་མོ་
དང་། སླར་ཡང་མཐར་སྐྱེས་མ་ཞེས་པ་གཏུམ་མོའི་ཁྱིམ་སྟེ། དེ་ལྟར་དམངས་རིགས་
ལ་སོགས་པའི་ཁྱིམ་ནི་གནས་ལ་སོགས་པའི་མིང་གིས་རྣལ་འབྱོར་པས་རིག་པར་བྱའོ་
ཞེས་པ་ཐམས་ཅད་དུ་ངེས་པའོ། །འདིར་གཞི་དུས་ན་དམངས་རིགས་སོགས་རིགས་
སོ་དྲུག་ཏུ་ཡུལ་གང་དུའང་གནས་ལ། དེར་རང་གཞིན་གྱི་གྲུབ་པའི་རྣལ་འབྱོར་མ་
རྣམས་ཀྱང་གང་དུའང་མི་བཞུགས་པ་མ་ཡིན་ལ། གང་དང་གང་དུ་བཞུགས་པའི་ཁྱིམ་
དེ་ཞིང་ལ་སོགས་གནས་བཅུའམ་བཅུ་གཉིས་སུ་ངེས་ཀྱི། ཛཱ་ལནྡྷར་སོགས་ཡུལ་ཉི་
བ་དང་དེར་བཞུགས་དཔའ་བོ་རྣལ་འབྱོར་མ་རྣམས་དེ་ལས་གཞན་དུ་མི་བཞུགས་པའི་
6



དུས་འཁོར་དབང་ལེའི་འགྲེལ་པ།
ཉི་ཙེ་བ་མ་ཡིན་པར་ཤེས་པར་བྱའོ། །ད་ནི་ནང་དུ་ལུས་ལ་དམ་ཚིག་གི་འདུས་པའི་
སྐབས་སུ་གནས་ལ་སོགས་ཇི་ལྟར་ཡིན་པ་གསུངས་པ། དམ་ཚིག་གི་འདུས་པའི་
སྐབས་སུ་གནས་ཞེས་བྱ་བ་ནི་བུད་མེད་ཀྱི་གསང་བའི་པདྨར་རབ་ཏུ་འགྱུར་ཏེ།
ཚོགས་ཀྱི་འཁོར་ལོར་འདུས་པའི་དམ་ཚིག་དག་ལ་སྐྱེས་པའི་རྡོ་རྗེ་ཉིད་ནི་ཉེ་བའི་
གནས་ཞེས་བྱའོ། །དེ་བཞིན་དུ་བུད་མེད་རྣམས་ཀྱི་སྐྱེ་མཆེད་དྲུག་ཞིང་དང་
། སྐྱེས་
པའི་དེ་དྲུག་ཉེ་བའི་ཞིང་ངོ་། །བུད་མེད་ཀྱི་མཉམ་གནས་ལ་སོགས་རླུང་བརྒྱད་ནི་ཚན་
དོ་ཧ་དང་སྐྱེས་པའི་དེ་བརྒྱད་ཉེ་བའི་ཚན་དོ་ཧའོ། །བུད་མེད་རྣམས་ཀྱི་ལྕེ་དང་ལྕེ་ཆུང་
དང་ལག་པ་གཉིས་དང་། རྐང་པ་གཉིས་དང་། བཤང་ལམ་གཡས་གཡོན་གྱི་རྩ་
གཉིས་དང་། གཅི་བ་དང་ཁུ་བའི་རྩ་གཉིས་ཏེ་ལས་ཀྱི་དབང་པོ་བཅུ་པོ་འདི་རྣམས་ནི་
འདུས་པའོ། །སྐྱེས་པའི་དེ་བཅུ་ནི་ཉེ་བའི་འདུས་པ་དག་དང༌། བུད་མེད་ཀྱི་སྣ་བུག་
གཉིས་དང་རྣ་བ་གཉིས་དང་། མིག་གཉིས་དང་། ཁ་དང་བཤང་ལམ་ལས་དྲི་མ་འབྱུང་
བ་སྟེ་དེ་ལྟར་བརྒྱད་ནི་དུར་ཁྲོད་བརྒྱད་དོ། །སྐྱེས་པ་རྣམས་ཀྱི་དེ་བརྒྱད་ནི་ཉེ་བའི་དུར་
ཁྲོད་ཀྱིས་གཞི་དེ་བཞིན་ཡིན་ལ། དེ་ལྟར་ལུས་ལ་གནས་བཅུའམ་བཅུ་གཉིས་པོ་
མཐའ་དག་གོ། །སྐྱེས་པ་བུད་མེད་སོ་སོའི་ལུས་ལའང་གནས་ནི་ལུས་ཀྱི་གཡོན་གྱི་
ཡན་ལག་དག་དང་མདུན་གྱི་ཆ་ཡིན་ཏེ། མདུན་ལས་གཞན་པ་རྒྱབ་དང་དེ་བཞིན་
གཡས་པ་དག་ཀྱང་ཉེ་བའི་གནས་སོ། །དེ་ལྟར་ཞིང་ལ་སོགས་པ་ཐམས་ཅད་ཤེས་
པར་བྱ་སྟེ། གང་ཞེ་ན་གཡོན་གྱི་དབང་པོའི་ཚོགས་ནི་ཞིང་། གཡས་ཀྱི་དབང་པོའི་
ཚོགས་ནི་ཉེ་བའི་ཞིང་། རུས་སྦལ་རྩངས་པ་ལྷ་སྦྱིན་ནོར་རྒྱལ་གྱི་རླུང་
ང་བཞི་ནི་ཚན་དོ་
ཧ། མཉམ་གནས་གྱེན་རྒྱུ་ཁྱབ་བྱེད་ཀླུ་བཞི་ནི་ཉེ་བའི་ཚན་དོ་ཧའོ། །གཡོན་གྱི་ལས་
ཀྱི་དབང་པོའི་ཚོགས་ནི་འདུས་པ་དང་། གཡས་ཀྱི་དེ་རྣམས་ནི་ཉེ་བའི་འདུས་པའོ། །
གཡོན་གྱི་ཕྱོགས་ཀྱི་རྣ་བ་ལ་སོགས་པའི་བུག་པ་དྲི་མ་འབྱུང་བ་རྣམས་ནི་དུར་ཁྲོད་དང་།
17



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
གཡས་ཀྱི་དེ་རྣམས་ཉེ་བའི་དུར་ཁྲོད་དོ། །དེ་བཞིན་དུ་ལག་པ་དང་རྐང་པ་ལ་གནས་
པའི་ཆ་ལ་གནས་སོགས་སྦྱར་བ་སོར་མོའི་མཐའ་ཡི་བར་དུའམ་མཚམས་སུ་ཤེས་
པར་བྱའོ། །ཞེས་པ་མདུན་དང་གཡོན་གྱི་ཡན་ལག་གནས་དང་། རྒྱབ་དང་གཡས་ཀྱི་
ཡན་ལག་ཉེ་བའི་གནས་སོ། །དེ་བཞིན་གཡོན་གྱི་དཔུང་ཚིགས་ཏེ་ཕྲག་ཚིགས་དང་།
གཡོན་གྱི་བརླ་ཡི་ཚིགས་དང་དཔྱིའི་ཚིགས་དེ་གཉིས་ཀྱི་མཚམས་ཀྱི་ཚིགས་ནི་ཞིང་
དང་གཡས་ཀྱི་དེ་གསུམ་ཉེ་བའི་ཞིང་ངོ༌། །གཡོན་གྱི་ཉེ་བའི་དཔུང་ཚིགས་ཞེས་པ་གྲུ་
མོའི་ཚིགས་དང་། གཡོན་གྱི་རྐང་པའི་བྱིན་པ་དང་བརླའི་ཚིགས་པུས་ཚིགས་ཏེ་དེ་
དག་ཚན་དོ་ཧའོ། །གཡས་ཀྱི་དེ་དག་ཉེ་བའི་ཚན་དོ་ཧའོ། །གཡོན་གྱི་ལག་པའི་ཚིགས་
མཁྲིག་ཚིགས་དང་། རྐང་པའི་བོལ་ཚིགས་ནི་འདུས་པ་དང་། གཡས་ཀྱི་དེ་གཉིས་ཉེ་
བའི་འདུས་པའོ། །གཡོན་གྱི་སོར་མོ་དང་སེན་མོ་རྣམས་དུར་ཁྲོད་དང་། གཡས་ཀྱི་དེ་
རྣམས་ཉེ་བའི་དུར་ཁྲོད་དེ། ལག་པ་དང་རྐང་པ་ལ་སོགས་པར་གཏོགས་པའི་རྣམ་
པར་དག་པ་གཞན་ནོ། །ཡང་ན་གནས་གོང་བཞིན་ལ་ལུས་གཡས་གཡོན་གཉིས་ཀའི་
དཔུང་ཚིགས་གཉིས་ནི་ཞིང་། བརླའི་ཚིགས་གཉིས་ཉེ་ཞིང་གྲུ་ཚིགས་གཉིས་ཚནྡོ་ཧ
དང་པུས་ཚིགས་གཉིས་ཉེ་བའི་ཚན་དོ་ཧ། མཁྲིག་ཚིགས་གཉིས་འདུས་པ། བོལ་
ཚིགས་གཉིས་ཉེ་བའི་འདུས་པ། སོར་མོ་རྣམས་དུར་ཁྲོད། སེན་མོ་རྣམས་ཉེ་བའི་དུར་
ཁྲོད་དོ། །དེ་ནས་རྣལ་འབྱོར་མ་སོ་བདུན་དང་བྱང་ཆུབ་ཕྱོགས་ཀྱི་ཆོས་སུམ་ཅུ་རྩ་
བདུན་སྦྱར་བའི་རྣམ་པར་དག་པ་གསུངས་པ། དྲན་པ་ཉེ་བར་བཞག་པ་རྣམས་ཀྱང་
ལྷ་མོའི་ཆུ་གཏེར་དུ་འགྱུར་ཞེས་པ། ལུས་དྲན་པ་ཉེ་བར་བཞག་པ་སྤུན་མ་དང་། ཚོར་
བ་དྲན་ཉེ་གོས་དཀར་མོ། །སེམས་དྲན་ཉེ་མཱ་ཀཱི། །ཆོས་དྲན་ཉེ་སྒྲོལ་མ་བཞི་ཡིན་ལ།
ལུས་ཀྱི་དབྱེ་བས་གཡོན་དང་མདུན་མ་ཀཱི་དང་སྒྲོལ་མ། གཡས་དང་རྒྱབ་གོས་དཀར་
མོ་དང་སྤྱན་མ་སྟེ་གོང་བསྟན་ལྟར་གནས་རྣམས་ཀྱང་བྱང་ཕྱོགས་ཀྱི་ངོ་བོར་དག་པ་
318



•
དུས་འཁོར་དབང་ལེའི་འགྲེལ་པ།
སྦྱར་བར་བྱའོ། །ཚུལ་འདི་ལྟ་བུ་ནི་དཔལ་དུས་ཀྱི་འཁོར་ལོར་རབ་ཏུ་གྲགས་པ་ཡིན་
གྱི་རྒྱུད་གཞན་དུ་མ་གྲགས་ཏེ་བཅོམ་ལྡན་འདས་ཀྱིས་སྦས་སོ་ཞེས་པའི་དོན་ཏོ།
ཆོས་རབ་ཏུ་རྣམ་པར་འབྱེད་པའི་ཤེས་རབ་སོགས་བྱང་ཆུབ་ཡན་ལག་བདུན་གྱི་ནང་
ནས། བཏང་སྙོམས་ཡང་དག་བྱང་ཆུབ་ཀྱི་ཡན་ལག་གཅིག་པུ་ནི་ཡུམ་ཆེན་མོ་སྟེ་རྡོ་རྗེ་
དབྱིངས་ཕྱུག་མའི་རིགས་ཀྱི་གནས་ཡིན་ལ། གཞན་པ་དག་ཀྱང་སྒྲ་ཡི་རྡོ་རྗེ་མ་ལ་
སོགས་པ་དྲུག་ཡིན་ཏེ། དྲན་པ་ཡང་དག་བྱང་ཆུབ་ཀྱི་ཡན་ལག་སྒྲ་རྡོ་རྗེ་མ། དེ་བཞིན་
དུ་ཆོས་རབ་རྣམ་འབྱེད་ཀྱི་ཤེས་རབ་རེག་བྱ་རྡོ་རྗེ་མ། བརྩོན་འགྲུས་ཡང་དག་པ་
གཟུགས་རྡོ་རྗེ་མ་རྣམས་ལུས་ཀྱི་དབྱེ་བས་ཉེ་བའི་ཞིང་ངོ༌། །དགའ་བ་དྲི་རྡོ་རྗེ་མ།
ཤིན་སྦྱངས་རོ་རྡོ་རྗེ་མ། ཏིང་ངེ་འཛིན་ཆོས་ཁམས་རྡོ་རྗེ་མ་ཞིང་ངོ༌། །ཆུ་གཏེར་ཡང་
དག་སྤྱོང་བ་རྣམས་དང་ཞེས་པ་སྡིག་པ་མ་སྐྱེས་པ་མི་བསྐྱེད་པའི་སྤོང་བ་ནི་ཙརྩི་ཀཱ་
དང་། སྡིག་པ་སྐྱེས་པ་རྣསམ་སྤོང་བའི་བརྩོན་འགྲུས་ཀྱི་དགེ་བའི་རྩ་བ་ཁྱབ་འཇུག་མ་
དང༌། མི་དགེ་བ་མ་སྐྱེས་པ་སྤོང་བ་དབང་ཕྱུག་མ་དང༌། དགེ་བ་སྐྱེས་པ་རྣམས་སངས་
རྒྱས་ཉིད་དུ་བསྔོ་བའི་ཡང་དག་སྤོང་བ་ནི་དཔལ་ཆེན་མོ་སྟེ། ཉེ་བའི་ཚན་དོ་ཧ་བཞིའོ། །
གཞན་པ་ཆུ་གཏེར་གྱི་གྲངས་ལྡན་རྫུ་འཕྲུལ་རྐང་པ་ནི་ལྷ་མོ་བཞི་རྣམས་ཏེ། འདུན་
པའི་རྫུ་འཕྲུལ་གྱི་རྐང་པ་ནི་ཚངས་མ། དེ་བཞིན་བརྩོན་འགྲུས་ཀྱི་རྫུ་འཕྲུལ་རྐང་པ་
དབང་མོ། སེམས་ཀྱི་རྫུ་འཕྲུལ་རྐང་པ་ཕབ
ཕག་མོ། དཔྱོད་པའི་རྫུ་འཕྲུལ་རྐང་པ་གཞོན་
ནུ་མ་སྟེ་ཚན་དོ་ཧའི་དབྱེ་བ་བཞིའོ། །དེ་ལྟར་རྣལ་འབྱོར་མ་བརྒྱད་དུ་འགྱུར་རོ། །ཁྲོ་
བོ་ཡི་རིགས་ཅན་ཁྲོ་མོ་ལྟ་ནི་སྟོབས་ལྔ་དག་སྟེ་དད་པའི་སྟོབས་ཤིན་སྔོན་མ་དང༌།
བརྩོན་འགྲུས་ཤིན་སྟོབས་མ་དང་། དྲན་པ་ལྕགས་སྒྲོག་མ་དང་། ཏིང་འཛིན་ཁེངས་
བྱེད་མ་དང་། ཤེས་རབ་ཀྱི་སྟོབས་ཙུནྡྲ་སྟེ་ཉེ་བའི་འདུས་པའོ། །དེ་བཞིན་དུ་རབ་ཏུ་
གསལ་ཞིང་ངེས་པར་དབང་པོ་ལྔ་པོ་རྣམས་ནི་ཁྲོ་མོ་ལྟ་ཉིད་དོ། །ཞེས་པ་དད་པའི་
s



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
དབང་པོ་རེངས་བྱེད་མ་དང་། དེ་བཞིན་དུ་བརྩོན་འགྲུས་རྨུགས་བྱེད་མ་དང་། དྲན་པ་
འོད་ཟེར་ཅན་མ་དང་། ཏེང་ངེ་འཛིན་ཁྲོ་གཉེར་ཅན་མ་དང་། ཤེས་རབ་ཀྱི་དབང་པོ་
དྲག་སྤྱན་མ་སྟེ་འདུས་པ་ཡིན་ལ་དེ་ལྟར་ཁྲོ་མོ་བཅུའོ། །ཡང་དག་པའི་ཡན་ལག་
བརྒྱད་ཀྱི་འཕགས་པའི་ལམ་ནི་ཀྱེ་མི་ཡི་བདག་པོ་ལྷ་མིན་དག་ལས་སྐྱེས་པ་རབ་
གཏུམ་མ་བརྒྱད་དུ་འགྱུར་ཏེ། ཡང་དག་པའི་ལྟ་བ་ཁྱི་གདོང་མ་དང་། ཡང་དག་པའི་
རྟོག་པ་བྱ་རོག་གདོང་མ་དང་། ཡང་དག་པའི་ངག་སྟག་གདོང་མ་དང་། ཡང་དག་པའི་
ལས་ཀྱི་མཐའ་འུག་གདོང་མ་དང་། ཡང་དག་པའི་འཚོ་བ་ཅེ་སྤྱང་གདོང་མ་དང་། ཡང་
དག་པའི་རྩོལ་བ་མཁའ་ལྡིང་གདོང་མ་དང་། ཡང་དག་པའི་དྲན་པ་ཕག་གདོང་མ་དང་།
ཡང་དག་པའི་ཏིང་ངེ་འཛིན་བྱ་རྒོད་གདོང་མ་སྟེ་ཉེ་བའི་དུར་ཁྲོད་དང་དུར་ཁྲོད་ཀྱི་
གནས་ཀྱི་ལྷ་མིན་མོ་བརྒྱད་དོ། །དེ་ལྟར་སུམ་ཅུ་རྩ་བདུན་གྱི་རབ་ཏུ་དབྱེ་བས་སྲིད་པ་
གསུམ་གྱི་གནས་སུ་སྟོང་ཉིད་སྙིང་རྗེ་དབྱེར་མེད་པའི་བྱང་ཆུབ་ཕྱོགས་ཀྱི་ཆོས་རྣམས་
ཏེ། དེ་དག་མཐའ་དག་གཡུང་མོ་ལ་
པ་སོགས་པ་རྣལ་འབྱོར་མ་རྣམས་ས་ཡི་སྟེང་གི་
གནས་སུ་གནས་པ་རྣམས་ནི་རྣལ་འབྱོར་པ་ཡིས་རིག་པར་བྱ་ལ། དེ་ལྟར་བྱང་
ཕྱོགས་སོ་བདུན་གྱི་ངོ་བོས་རྣམ་པར་སྦྱངས་པའི་གནས་ལ་སོགས་པ་ཐམས་ཅད་ཆོས་
ཀྱི་སྐུ་རང་བཞིན་རྣམ་པར་དག་པ་སྒྲིབ་བྲལ་གྱི་བདག་ཉིད་དུ་འགྱུར་ཏེ། ཀྱེ་མི་ཡི་
བདག་པོ་ཕྱི་རོལ་འཇིག་རྟེན་གྱི་ཁམས་དང༌། ནང་དུ་ལུས་ལ་ཡང་ནི་དེ་བཞིན་དུ་
འགྱུར་ཞེས་པ་ཐམས་ཅད་དུ་ངེས་པ་སྟེ། ཕུང་ལྔ་སངས་རྒྱས་ལྔ་དང་ཁམས་ལྔ་ཡུམ་ལྔ་
སོགས་ཀྱི་དག་པ་གསུངས་པ་དང་འདྲ་བར་གོང་དུ་ཕྱི་དང་ནང་གི་དམ་ཚིག་དང་།
ལུས་ལ་གནས་ལ་སོགས་པ་ཇི་སྐད་གསུངས་པ་དེ་རྣམས་བྱང་ཕྱོགས་སོ་བདུན་གྱི་ངོ་
བོར་རྣམ་པར་དག་པར་རིག་པར་བྱའོ། །ཞེས་སོ། །ད་ནི་རྣལ་འབྱོར་མ་འདི་རྣམས་
བསྟེན་པའི་སླད་དུ་རྣལ་འབྱོར་པ་རྣམས་ཀྱི་ཆ་ལུགས་སོགས་སྤྱོད་པ་སྣ་ཚོགས་ཀྱི་ཆོ་
20



དུས་འཁོར་དབང་ལེའི་འགྲེལ་པ།
ག་གསུངས་པ་འདིར། རྒྱུད་ཀྱི་རྒྱལ་པོ་དུས་ཀྱི་འཁོར་ལོའི་དཀྱིལ་འཁོར་དུ་དབང་
བསྐུར་བ་ནི་འཇིག་རྟེན་དང་འཇིག་རྟེན་ལས་འདས་པའི་དཀྱིལ་འཁོར་ཐམས་ཅད་དུ་
དབང་བསྐུར་བ་ཡིན་ཏེ། འདིར་མུ་སྟེགས་ཀྱི་ལྷ་དང་ལྷ་མོ་ཁྱབ་འཇུག་དྲག་པོ་ལ་
སོགས་པ་ཆུང་མ་དང་བཅས་པ་དང་། ཙརྩི་ཀཱ་སོགས་ལྷ་མིན་རྣམས་ཀྱང་དག་པའི་ངོ་
བོར་རྣམ་པར་སྦྱངས་པའི་དཀྱིལ་འཁོར་
ར་ཆེན་པོ་འདིར་འདས་མ་འདས་ཀྱི་ལྷ་ཀུན་
འདུས་པས་སོ། །དེས་ན་རྒྱུད་འདིའི་དབང་བསྐུར་ཐོབ་པའི་རྣལ་འབྱོར་པས་ཡེ་ཤེས་
སམ་འཇིག་རྟེན་གྱི་ལྷ་དང་ལས་གང་དང་གང་བསྒྲུབ་པར་འདོད་པ་དེས་ཡིད་ལ་གང་
འདོད་པའི་དངོས་གྲུབ་དེའི་ཆེད་དུ་སྦས་པའི་ཚུལ་གྱིས་འཆད་འགྱུར་ལྟར་ཆ་ལུགས་
དང་སྤྱོད་པ་སྣ་ཚོགས་རང་གི་ཡིད་ལ་གང་འདོད་པ་བཟུང་ནས་སྦས་ཏེ་བསྒྲུབ་པར་བྱ་
ཞིང་། དེ་ནས་གྲུབ་པར་གྱུར་ཏེ་མཁའ་ལ་འགྲོ་བ་སོགས་རྫུ་འཕྲུལ་གྲུབ་པའི་ནུས་པ་
རྙེད་པ་ལས་འཇིག་རྟེན་ལས་འདས་པ་མངོན་དུ་བྱའོ་ཞེས་པ་དེ་བཞིན་གཤེགས་པའི་
ངེས་པའོ། །དེའི་ཕྱིར་ཆ་ལུགས་སངས་རྒྱས་པ་དག་ཏུ་གྱུར་པ་དང་ཞི་བ་པའམ།
གཅེར་བུ་པ་དད་པ་མཆོག་ཏུ་གྱུར་པའམ། ངང་པ་མཆོག་ཏུ་གྱུར་པ་ཟེར་བ་ལྟར་ན།
རྒྱལ་སྲས་ངང་པ་ཅན་ཏེ་བཅུ་ཞེས་པའི་གཅེར་བུ་པའི་བརྟུལ་ཞུགས་དགུན་དུས་ཆུར་
འཇུག་པ་དང་ཁྲུས་བྱེད་པའི་ངང་པའི་བརྟུལ་ཞུགས་ཅན་ཞེས་བཤད་པ་ཡང་འདུག་གོ། །
སྐལ་ལྡན་ཞེས་སམ་རྭས་བཙག་ཚོས་ཀྱི་གོས་ཅན་དང༌། ཁ་ཅིག་གིས་ལྭ་བ་ཅན་
མའང་ཟེར་བ་དང༌། དེ་བཞིན་གཙང་སྦྲ་ལ་གནས་པ་ཁྲུས་བྱེད་པ་སོགས་སམ། བྲམ་
ཟེའམ། གཙང་སྦྲ་ཆེར་མི་སྤྱོད་པ་མི་ཐོད་སོགས་འཆང་བའི་ཐོད་པ་ཅན་དང་། རང་གི་
སྐུ་འབལ་བོ་ཟད་བྱེད་པ་དང་ནི་ཀླ་ཀློའི་དཀའ་ཐུབ་པ་གོས་དཀར་པོ་བགོས་པ་དག་
དང་། ཞིང
ང་སྐྱོང་བའི་རིགས་ཅན་དང་ནི།
མི་སྨྲ་བའི་བརྟུལ་ཞུགས་འཛིན་པ་སོགས་
དབང་པོ་སྡོམ་པའི་ཐུབ་པ་དང་། སྨྱོན་པའི་ཚུལ་ལམ་གཟུགས་ཅན་དག་དང་། སྡིག་
221



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
པ་མེད་པའི་སེམས་དང་ལྡན་པ་ཡི་རང་རང་གི་བསླབ་སྦྱང་མཐར་ཕྱིན་པའི་སློབ་
དཔོན་རིག་པ་ཅན་ནམ་མཁས་པ་དང་ནི་གྲུ་པ་ཉིད་འགྱུར་ཏེ་ཞེས་པ་བསླབ་སྦྱངས་
ལ་བརྩོན་བཞིན་པ་སློབ་གཉེར་བ་ལ་བཤད། དཔེ་འགར་གྲགས་པ་ཞེས་ཀློག་པ་ལྟར་
ན་ཡོན་ཏན་གྱིས་གྲགས་པ་ཉིད་དུ་གྱུར་པའོ། །དེ་ལྟར་ཆ་ལུགས་ཕྱི་རོལ་པ་དང་ནང་
པ་གང་ལྟར་གྱུར་རུང་། དབང་ཐོབ་ཅིང་དམ་ཚིག་འཛིན་ལ་བླ་མེད་བྱང་ཆུབ་དོན་དུ་
གཉེར་བ་དང་མ་བྲལ་ན་དག་པ་ཉིད་དུ་འགྱུར་ཏེ། དེ་ལྟ་བུའི་རྣལ་འབྱོར་པ་ནི་དངོས་
གྲུབ་གཉིས་བསྒྲུབ་པའི་དོན་གྱི་སླད་དུ་མཐའ་དག་ཡོན་ཏན་རྣམས་ཀྱི་གཏེར་དུ་གྱུར་
པ་ཡིན་ཏེ། དེའི་རྒྱུ་མཚན་འཇིག་རྟེན་འདས་མ་འདས་ཀྱི་དངོས་གྲུབ་འགྲུབ་པར་བྱེད་
པའི་རྒྱུ་དུས་ཀྱི་འཁོར་ལོའི་དཀྱིལ་འཁོར་དུ་དབང་བསྐུར་བའི་དེ་ཉིད་ལེགས་པར་
ཐོབ་པ་ཡིན་པའི་ཕྱིར་རོ། །ཀྱེ་མི་ཡི་དབང་པོ་ཞེས་རྒྱལ་པོ་ཟླ་བ་བཟང་པོ་ལ་དེ་
བཞིན་གཤེགས་པས་བོད་པ་ཡིན་ནོ། །འགྲེལ་པར་མདོར་བསྡུས་སྔ་མའི་རྗེས་སུ་
འདིའི་བར་གྱི་རྒྱུད་རྩ་བའི་དོན་རྣམས་ཚོགས་ཀྱི་འཁོར་ལོའི་ཆོ་ག་དང་། རྣལ་འབྱོར་
སྤྱོད་པའི་མདོར་བསྡུས་ཆེན་པོ་ལྔ་པས་གཏན་ལ་དབབ་པར་མཛད་དོ། །ད་ནི་གནས་
པ་དགུ་པའི་དུམ་བུ་ཕྱག་རྒྱ་དང་། ལྟ་སྟངས་དང་མཚན་མ་དམ་ཚིག་གི་བརྡ་སོགས་
བཤད་པ་ལས་དང་པོར་ལག་པས་བཅིང་བར་བྱ་བའི་ཕྱག་རྒྱ་གསུངས་པ། ཕྱག་རྒྱ
བཅིང་བའི་དོན་དུ་སོར་མོའི་མིང་ཐོག་མར་གསུངས་ཏེ། སོར་མོ་ལྔ་ལས་ཐུ་བོའམ་
རྒན་པོ་ནི་མཐེ་བོ་ཞེས་བྱ་བ་དང་ནི་དེ་འོག་མཛུབ་མོ་དག་དང་། སླར་ཡང་དེ་བཞིན་
དུ་ནི་མཐེ་བོ་ནས་མར་རིམ་པར་བགྲང་བ་གསུམ་པ་གུང་མོ་དང་ནི་བཞི་པ་སྲིན་ལག་
གམ་མིང་མེད་དང༌། དེ་ཡི་མཐུར་ནི་སོར་མོ་ཆུང་ཤོས་ནི་ངེས་པར་མཐེའུ་ཆུང་ཞེས་བྱ་
སྟེ། དེ་ནི་ཁམས་མཐའ་དག་གི་ཡོན་ཏན་གཏེར་ཏེ་ནམ་མཁའི་ཁམས་སོ། །ཞེས་
གསུངས་པའི་ཤུགས་ཀྱིས་སོར་མོ་ཐམས་ཅད་ཀྱང་སོ་སོའི་ཁམས་ཀྱི་རང་བཞིན་ཡིན་
ཏ2



དུས་འཁོར་དབང་ལེའི་འགྲེལ་པ།
པས་ཁམས་ལྔ་དང་ལྡན་ལ་དེ་དག་གི་བྱེད་ལས་ཕྱག་རྒྱ་སྣ་ཚོགས་ཀྱི་སྒོ་ནས་ཞི་སོགས་
ལས་མཐའ་དག་བསྒྲུབ་པའི་ཡོན་ཏན་གྱི་གཏེར་དུ་སློབ་དཔོན་གྱི་མན་ངག་གིས་རྣལ་
འབྱོར་པ་ཡིས་རིག་པར་བྱའོ་ཞེས་སོ། །བཅིང་པའི་ཕྱག་རྒྱའི་དོན་དུ་ཐོག་མར་སོར་
མོ་རྣམས་ཀྱི་མིང་གི་དབྱེ་བར་དེ་ལྟར་འགྱུར་ཏེ། དེ་མ་ཤེས་ན་སོར་མོ་རྣམས་ཀྱི་བྱ་
བའི་ཕྱག་རྒྱ་འཆིང་ཚུལ་མི་ཤེས་ལ། རང་རང་
ང་གི་ཁམས་ཀྱི་ཡོན་ཏན་དབང་གིས་སོར་
མོ་རྣམས་ཀྱི་རིམ་པས་ཕྱག་རྒྱ་བཅིང་བ་ཡིན་པས་སོ། །དེ་ལ་སོ་སོའི་ཁམས་ནི་སྤྱིར་
གཡས་པ་ཐབས་དང༌། གཡོན་པ་ཤེས་རབ་ཀྱི་ཆ་ཡིན་ཞིང་སོར་མོ་ལྔ་པོ་མཐེ་བོ་ནས་
རིམ་པར་ས་ཆུ་མེ་རླུང་ནམ་མཁའི་ཁམས་ཡིན་ལ། དེ་དག་གི་ཡོན་ཏན་ནི་རིམ་པར་དྲི་
གཟུགས་རོ་རེག་བྱ་སྒྲའོ། །ཡང་རྒྱུད་འདིར་གསུངས་པ་ལྟར་ན་གཡོན་པ་སངས་རྒྱས་
ལྔའི་རང་བཞིན་གྱི་སོར་མོ་ལྔ་ཁམས་ལྔ་དང་། གཡས་པ་ཤེས་རབ་ཡུམ་ལྔའི་རང་
བཞིན་དྲི་སོགས་ཡོན་ཏན་ལྔ་རུ་འཆད་པའང་ཡོད་དོ། །དེ་ལ་ལག་པ་གཡས་གཡོན
གཉིས་ཀའི་སོར་མོ་ཕན་ཚུན་རྩེ་བསྣོལ་བ་ནི་རྡོ་རྗེའི་ཐལ་མོ་ཞེས་བྱ་ལ། དེ་ཉིད་རྩེ་
བར་བསྡོམ་པ་ན་རྡོ་རྗེ་བཅིང་བ་ཞེས་བྱ་སྟེ་འདི་ལའང་སོར་མོ་བསྣོལ་ཏེ་ཕྱིར་བསྡམ་
པ་དང་། ནང་དུ་བསྣོལ་ཏེ་བསྡམ་པ་ལ་ཕྱི་བསྡམ་ནང་བསྡམ་གྱི་ཐ་སྙད་རྒྱུད་གཞན་གྱི་
ཆོས་སྐད་ལ་འབྱུང་ངོ༌། །ལག་པ་གཉིས་ཀས་བཅའ་བའི་ཕྱག་རྒྱའི་གཞི་ནི་འདི་ཡིན་
ལ། དེ་ཉིད་འདུས་པ་སོགས་རྒྱུད་གཞན་དུ་ལག་པ་གཉིས་ཀས་ཕྱག་རྒྱ་བཅིངས་པ་ལ་
དམ་ཚིག་གི་ཕྱག་རྒྱ་དང་། ལག་པ་སོ་སོར་ཁ་ཕྲལ་ཏེ་བཅའ་བ་ལ་ལས་ཀྱི་ཕྱག་རྒྱའི་
ཐ་སྙད་མཛད་པའང་ཡོད་ལ་ཕྱི་མ་འདིའི་གཞི་ནི་རྡོ་རྗེ་ཁུ་ཚུར་ཡིན་ནོ་ཞེས་འཕྲོས་དོན་
དུ་སྨོས་པའོ། །དེའི་ཕྱིར་ཕྱག་རྒྱ་བཅིང་པ་ཞེས་བརྗོད་པར་གྱུར་ན་སོར་མོ་ཕན་ཚུན་
བསྣོལ་ནས་བསྡམ་པ་རྡོ་རྗེ་བཅིང་བ་ཞེས་བྱ་བར་འགྱུར་ཏེ། ངེས་པར་མཐེ་བོང་ནང་
དུ་བཅུག་ནས་ཁུ་ཚུར་བཅིང་བ་ལ་ཡང་དེ་བཞིན་དུ་རྡོ་རྗེ་ཁུ་ཚུར་ཞེས་བྱ་བ་དེ་བཞིན་
223



དུས་འཁོར་དབང་ལེའི་འགྲེལ་པ།
ཇི་ལྟར་ན་ངེས་པར་སླར་ཡང་གཞན་གཡོན་གྱི་མཛུབ་མོ་ནི་གཡས་པའི་ཁུ་ཚུར་
བཅིངས་པ་ཡི་ཞབས་ཀྱི་བུ་ག་ལ་བཅུག་པ་གསལ་བར་སྙིང་གར་སོན་པ་རྣམ་པར་
སྣང་མཛད་ཀྱི་བྱང་ཆུབ་མཆོག་གི་ཕྱག་རྒྱ་ཞེས་བྱ་བའོ། །རྣམ་སྣང་དེའི་ཕྱག་རྒྱ་གཞན་
པ་ཆོས་ཀྱི་འཁོར་ལོའི་ཕྱག་རྒྱ་ནི། ལག་པ་གཉིས་ཀྱི་མཛུབ་མོ་དང་མཐེ་བོ་རྩེ་སྦྱར་
བ་ཟླུམ་པོ་གདུ་བུ་བཞིན་དུ་གྱུར་པ་དེའི་སེན་མོ་བཞི་ཀ་ཕྱོགས་གཅིག་འདུས་པ་སྟེ་
གཡོན་པ་ཁུ་ཚུར་བསྟན་པའི་སེན་མོ་གཉིས་དང་། གཡས་པ་ཁ་ཕར་བསྟན་པའི་སེན་
མོ་གཉིས་ཕྱོགས་གཅིག་འདུས་པར་བྱས་པ་དང་ནི་གུང་མོ་ལ་སོགས་རང་སར་བརྐྱང་
བ་འདི་ཆོས་འཆད་ཀྱི་ཕྱག་རྒྱ་ཞེས་ཀྱང་ཟེར་བ་དེའོ། །དེ་ལྟར་རྒྱལ་བ་རིགས་དྲུག་གི་
ཕྱག་རྒྱ་བདུན་ཡིན་ནོ། །དེ་ནས་མཆོག་གི་ཕྱག་རྒྱ་གསུངས་པ། འདིར་རང་གི་ལུས་ལ་
རྡོ་རྗེའི་གོ་ཆ་ཆེན་པོ་བགོ་བའི་དོན་དུ། ལག་པ་གཡོན་པ་ལ་དབྱངས་ཐུང་ངུ་བཅོ་ལྔས་
མཚན་པའི་བདག་ཉིད་ཀྱི་ཤིན་ཏུ་ཆ་རྫོགས་ཤིང་གང་བའི་དྲི་མེད་རི་བོང་འཛིན་པ་ཟླ་
བའི་དཀྱིལ་འཁོར་བསམ་པར་བྱ་ཞིང་། ལག་པ་གཡས་པ་ལ་དབྱངས་རིང་པོ་བཅོ་
ལྔས་མཚན་པའི་བདག་ཉིད་ཀྱི་ཆ་རྫོགས་ཤིང་གང་བའི་རྡོ་རྗེ་ཉི་མ་བསྒོམ་པར་བྱ་སྟེ།
ཉི་མ་ཟླ་བ་དེ་དག་ཁ་སྦྱར་བ་ལ་གནས་པ་འཇིགས་པར་བྱེད་པའི་རྡོ་རྗེ་ཁྲོ་བོ་ཧཱུྃ་ཡིག་
བསམ་པར་བྱ་ཞིང་། དེ་ལས་སྐྱེས་པའི་ཁྲོ་བོའི་རྡོ་རྗེ་རྩེ་མོ་ལྔ་པ་ཉིད་ནི་བསྒོམ་པར་
བྱ་ཞིང་འདིར་བཅིང་པའི་ཕྱག་རྒྱ་རྡོ་རྗེ་རྩེ་ལྔ་འཆད་པར་འགྱུར་བ་ལྟར་བཅིང་བར་
བྱས་ནས། ཕྱག་རྒྱ་དེ་ཉིད་ཀྱིས་རང་གི་ལུས་ཀྱི་དཔྲལ་བ་སོགས་ཡན་ལག་ཐམས་
ཅད་ལ་ནི་རེག་པར་བྱ་ཞིང་ཅོད་པན་སྟེ་གཙུག་ཏོར་དང་བཅས་པའི་མགོ་བོ་ནས་
བརྩམ་སྟེ་རྐང་བའི་མཐའ་ཉིད་དུ་ཐུག་པའི་བར་དུའོ། །ཕྱག་རྒྱ་འདི་ནི་དཀྱིལ་འཁོར་
གྱི་ལྷ་ཐམས་ཅད་ཀྱི་རྒྱལ་པོ་བཅོམ་ལྡན་འདས་དུས་ཀྱི་འཁོར་ལོའི་དཔལ་ལྡན་
མཆོག་གི་ཕྱག་རྒྱ་བཅིང་བ་ཙམ་གྱིས་ཐམས་ཅད་དུ་སྲུང་ཞིང་སྡིག་པའི་དྲི་མ་འཕྲོག་
25



ཡ་
མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
པར་བྱེད་པའོ། །ཕྱག་རྒྱ་འདིས་གང་ཞིག་ཅུང་ཟད་གཟུང་བར་བྱ་བའི་དངོས་པོ་ས་
སྐྱེས་དང་ཆུ་སྐྱེས་དང་མངལ་སྐྱེས་དང་དྲོད་གཤེར་ལས་སྐྱེས་པའི་དམ་ཚིག་གི་རྫས་
དང་། སོགས་པའི་སྒྲས་རུལ་བ་ལས་སྐྱེས་པའི་དམ་ཚིག་སོགས་དང་། དེ་བཞིན་དུ་
བཟའ་བ་དང་བཏུང་བ་དང་། བརྩོན་འགྲུས་དང་བཅས་ཞེས་པ་བིརླའི་སྒྲ་དཔའ་བོ་ལ་
ཡང་འཇུག་པས་སྐབས་འདིར་དཔའ་བོ་དང་བཅས་ཞེས་པའི་དོན་ཡིན་ཏེ་དཔའ་བོ་ནི་
ཤའོ། །དཔའ་བོ་དང་བཅས་པའི་རྫས་རྣམས་ལ་འཆད་འགྱུར་ལྟར་སྦྱང་བ་དང་རྒྱས་
པའམ་སྤེལ་བ་དང་རབ་ཏུ་འབར་བ་བྱ་སྟེ་ཕྱག་རྒྱ་འདི་དང་ལྡན་པའི་སྒོ་ནས་སོ། །དེ་
བཞིན་དུ་བླ་མ་དང་ནི་ལྷ་སྐུའི་ཞབས་དག་ལ་ཡང་ཕྱག་རྒྱས་རེག་པར་བྱ་སྟེ་གུས་
ཤིང་མཆོད་པའི་དོན་དུའོ། །ཡང་བླ་མའི་སྐུ་དང་གྲིབ་མ་ལ་འགོམ་པ་དང་ལྷ་སྐུ་སོགས་
ཀྱི་སྟེང་དུ་རང་གི་རྐང་བས་བགྲོད་པ་བྱ་དགོས་ན་ཉེས་པ་མི་འབྱུང་བའི་དོན་དུ་རང་གི་
རྐང་པ་ལ་ཕྱག་རྒྱས་རེག་པར་བྱ་ཞེས་སུའང་བཤད་དོ། །མདོར་ན་དངོས་པོ་གང་དང་
གང་ཞིག་ལས་སམ་བྱ་བ་གང་དང་གང་ལ་ཉེ་བར་སྦྱོར་བར་འགྱུར་བ་དེ་དང་དེ་ཉིད་
སྙིང་སྟོབས་རྡུལ་དང་མུན་པའམ་སྐུ་གསུང་ཐུགས་ཀྱི་ཡོན་ཏན་གྱི་དབང་གིས་སམ་དྲི་
ལ་སོགས་པའི་ཡུལ་གྱི་དབང་གིས་བྱ་བའི་ཡུལ་ལམ་དངོས་པོ་དེ་ལ་ཕྱག་རྒྱ་དེ་ནི་
སྦྱར་བར་བྱ་སྟེ། ཕྱག་རྒྱས་རེག་ནས་སྦྱང་བའམ་བྱིན་གྱིས་བརླབས་པར་བྱའོ། །ས་
གཞི་ལ་སོགས་པའི་གཞི་ལ་དཀྱིལ་འཁོར་བྱ་བའི་དོན་དང༌། དེར་རྐང་པ་དག་གིས་
བགྲོད་པ་ལ་ཡང་རྣལ་འབྱོར་པ་ཡིས་ཕྱག་རྒྱ་འདིས་བསྣུན་པར་བྱ་སྟེ། ས་གཞི་རྡོ་
རྗེའི་རང་བཞིན་དུ་བྱིན་གྱིས་བརླབས་པར་བྱ་བ་དང་། རྐང་པས་ས་བཅག་པའི་སྐབས་
སུའང་མཆོག་གི་ཕྱག་རྒྱའམ་རྡོ་རྗེའི་ཕྱག་རྒྱ་དེ་ལྟ་བུས་རེག་པར་བྱའོ་ཞེས་སོ། །ལག་པ་
གཉིས་པོ་དག་གིས་རྡོ་རྗེ་ཁུ་ཚུར་བཅིངས་པ་ཡིས་ནི་ངེས་པར་ཁྲོ་བོའི་མགོན་པོ་ཆེན་
པོའི་ཕྱག་རྒྱུར་འགྱུར་ཞེས་པ་རྡོ་རྗེ་ཤུགས་ཀྱི་ཕྱག་རྒྱ་སྟེ། ལག་གཉིས་རྡོ་རྗེ་ཁུ་ཚུར་
26



དུས་འཁོར་དབང་ལེའི་འགྲེལ་པ།
བྱས་པ་སྙིང་གར་བསྣོལ་བ་ཡིན་མོད་ཀྱི། ཞིབ་ཆ་འགྲེལ་པ་ལས་གསུངས་པ་ལྟར།
ལག་པ་གཡོན་པའི་མཁྲིག་མ་འོག་ཏུ་བྱས་ཏེ་ཁ་གྱེན་དུ་བཟེད་པ་དང༌། གཡས་པའི་
མཁྲིག་མ་ཐུར་དུ་ཁ་ཕྱོགས་པའི་ཚུལ་གྱིས་གཡས་པ་ནང་དང་གཡོན་པ་ཕྱིར་བྱས་པ་
སྙིང་གར་བསྣོལ་ནས་བསྡམས་པས། ལག་གཡས་ཀྱི་ཁུ་ཚུར་གཡོན་གྱི་དཔུང་ཚིགས་
དང་། གཡོན་པའི་གྲུ་ཚིགས་ཀྱི་བར་དུ་འོང་བ་དེ་བཞིན་གཡོན་པའི་ཁུ་ཚུར་ཀྱང་
གཡས་པའི་དེ་གཉིས་ཀྱི་བར་དུ་འོང་བ་འདི་ལྟ་བུར་བཅའ་བར་གསུངས་སོ་འགྱུར་
གཞན་ལས་དཔུང་པ་མཁྲིག་མའི་མཚམས་ཀྱི་སྟེང་དུ་ཞེས་འདོན་ནོ། །ལག་པ་གཉིས་
ཀའི་རྒྱབ་སྦྱར་ནས་མཛུབ་མོ་ཐོག་མ་དང་། མཐའ་མཐེའུ་ཆུང་ལྕགས་ཀྱུ་ལྟར་བཀུག་
པ་དག་ཕན་ཚུན་དུ་གཅིག་གི་ནང་དུ་གཅིག་བསྐོན་ཏེ་བཅིང་ཞིང༌། སོར་མོ་ལྷག་མ་
གུང་སྲིན་གཉིས་ཀྱི་ནང་དུ་མཐེ་བོང་བསྐུམ་ནས་ཁུ་ཚུར་བཅིངས་པས། གཙོ་བོ་སྲིད་
པ་གསུམ་མམ་འཇིག་རྟེན་གསུམ་ལས་རྣམ་པར་རྒྱལ་བ་ཡི་ཕྱག་རྒྱ་སྟེ། གནས་གང་
དུ་ན་སྙིང་གར་བཅིང་བར་བྱའོ། །ཕྱག་གི་མཚན་མའི་རྣམ་པ་གཞན་དག་ཀྱང་རྡོ་རྗེ་
ཤུགས་ཀྱི་ཕྱག་ལྷག་མ་རྣམས་ཀྱི་ཕྱག་མཚན་རྣམས་ཏེ་དེ་རྣམས་ནི་རབ་ཏུ་གསལ་
ཞིང་ངེས་པར་འཁོར་གྱི་ལྷ་དང་ལྷ་མོ་རྣམས་ཀྱི་ཡང་ཕྱག་རྒྱའོ། །ལག་པ་གཉིས་པོ་
དག་གིས་རྡོ་རྗེ་བཅིངས་ལ་ཞེས་པ་ལ་འགྲེལ་པར་གཡོན་པའི་དཔུང་པ་དང་ཉེ་དཔུང་
གྲུ་ཚིགས་ཀྱི་སྟེང་དུ་གཡས་པའི་དཔུང་པ་དང་ཉེ་དཔུང་དེ་གཉིས་བཅིངས་ལ། ལག་
གཡོན་ཉེ་བའི་དཔུང་ཚིགས་གཡས་པའི་ཉེ་བའི་དཔུང་ཚིགས་ཀྱི་སྟེང་དུ་བྱས་ཏེ་ལག་
པ་གཉིས་ཀའི་སོར་མོ་རྣམས་བརྐྱང་བ་གཡོ་བའི་ཚུལ་གྱིས་གདེངས་ཀའི་རྣམ་པ་ལྟ་
བུར་བྱས་པ་གདེངས་ཅན་ཀླུ་རྣམས་ཀྱི་ཕྱག་རྒྱུར་འགྱུར་ཞེས་གསུངས་ཏེ། འདི་ལ་
མཐེ་བོང་གཉིས་རྩེ་སྤྱད་ནས་སོར་མོ་ལྷག་མ་རྣམས་བརྐྱང་བ་གཡས་སུ་བྱས་ན་
གཡས་ཕྱོགས་ཀྱི་གདེངས་ཅན་ཕྱག་རྒྱ་དང་དེ་ལས་ལྡོག་ཏེ་གཡོན་ཕྱོགས་སུ་བྱས་ན་
27



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
གཡོན་གྱི་གདེངས་ཅན་གྱི་ཕྱག་རྒྱུར་འགྱུར་ཞེས་བཤད་ཀྱང་། དཔུང་ཚིགས་གྲུ་ཚིགས་
ལུས་ལ་སྦྱར་ཏེ་བསྡམ་ནས་ཅུང་ཟད་གཡོན་ཕྱོགས་འོག་ཏུ་བྱས་པ་དང་། ཡང་ན་
གཡས་འོག་ཏུ་བྱས་པའི་ཚུལ་གྱིས་སོར་མོ་ལྔ་བརྐྱངས་བ་གདེངས་ཀའི་རྣམ་པ་གཡས་
དང་གཡོན་དུ་བྱེད་པ་ཙམ་ལས་བཅིང་ཚུལ་གཞན་བྱ་རྒྱུ་མི་སྣང་ངོ༌། །དེ་ནས་གོང་དུ་
བཤད་པ་མཆོག་གི་ཕྱག་རྒྱ་གསུངས་པ། ལག་པ་གཉིས་ཀའི་མཐིལ་ཁ་སྦྱར་ཏེ་མཐེ་
བོ་དག་དང་མཐེའུ་ཆུང་གཉིས་ཟུང་དུ་སྦྱར་བ་པདྨའི་འདབ་མ་དང་མཚུངས་པར་བྱས་
པ་རྡོ་རྗེའི་རྭ་ཕན་ཚུན་གཉིས་དང་གུང་མོ་གཉིས་པོ་དག་ནི་ཟུང་དུ་སྦྱར་ཏེ་གྱེན་དུ་
བརྐྱང་བ་རྡོ་རྗེའི་དབུས་ཀྱི་རྭའི་རྣམ་པ་དང་། དེའི་རྒྱབ་དུ་མཛུབ་མོ་གཉིས་ནི་རྩེ་ཆུང་
ཟད་བཀུག་པ་ཕྱེད་འཁྱོག་པ་ཟླ་བ་ཕྱེད་པ་ལྟར་བྱས་ཏེ་སོ་སོར་བསྒྲེང་བ་གཡས་
གཡོན་གྱི་རྭ་གཉིས་ཏེ། མིང་མེད་གཉིས་པ་ནང་ངོས་སུ་འོག་ཏུ་བསྐུམ་པ་རང་གི་
ལག་པའི་མཐིལ་དུ་སོན་པར་གྱུར་པ་ཡི་ཕྱག་རྒྱ་འདི་ནི་གཉིས་སུ་མེད་པའི་ཡེ་ཤེས་
ཀྱི་རྡོ་རྗེ་ཅན་དུས་འཁོར་གྱི་ཕྱག་རྒྱ་རྡོ་རྗེ་རྩེ་མོ་ལྟ་པར་འགྱུར་ཏེ་ཁྲོ་བོའི་རྡོ་རྗེ་རྭ་
གདེངས་པའི་རྣམ་པའོ། །འདི་ནི་སློབ་དཔོན་གྱིས་སློབ་མ་སོགས་སམ་རིགས་སོགས་
ཀྱི་དོན་དུ་བསྟན་པར་བྱ་བ་ཡི་ཕྱག་རྒྱའི་གཙོ་བོའོ། །ལག་པ་གཉིས་ཁ་ཕྲལ་ཏེ་སོ་
སོར་རྡོ་རྗེའི་རྩིབས་ཀྱི་རྣམ་པ་སོར་མོ་ལྔ་པོ་རྣམས་ཏེ། ལག་པ་གཉིས་ཀའི་མཐིལ་དུ་
སོན་པ་མཐེ་བོ་ལ་སོགས་པ་མཐའ་དག་རྣམས་སོ་ཞེས་པ་གུང་མོ་དབུས་རར་བྱས་པ་
སྟེང་དུ་མཐོ་བར་བྱས་ནས་སོར་མོ་གཞན་མཛུབ་མོ་དང་སྲིན་ལག་བཞི་ཕྱོགས་བཞིར་
སྦྱར་བ་གྱེན་དུ་བསྟན་པས་སོར་མོ་གཞན་རྣམས་ལག་པའི་མཐིལ་དུ་སོན་པའམ་
གནས་པ་རྡོ་རྗེ་རྩེ་ལྔའི་ཕྱག་རྒྱ་གཞན་ཏེ། ཤེས་རབ་མ་ལ་ལ་འཁྱུད་པ་དང་དེ་ལ་རྡོ་
རྗེའི་མཚན་མའི་ཕྱག་རྒྱ་བསྟན་པ་ལ་སོགས་པའི་དོན་དུའོ། །ལག་པ་གཉིས་ནི་ཁ་
སྦྱར་ཏེ་སྔ་མ་བཞིན་དུ་རྡོ་རྗེ་བཅིང་བའམ། ཡང་ན་སོ་སོར་རྡོ་རྗེ་ཁུ་ཚུར་བཅིང་པ་ཡང་
324



དུས་འཁོར་དབང་ལེའི་འགྲེལ་པ།
རྡོ་རྗེར་འགྱུར་ཏེ། རྡོ་རྗེ་ཁུ་ཚུར་གཉིས་པོ་གཡས་པ་སྟེང་དུ་བྱས་ཤིང་གཡོན་པ་འོག་
ཏུ་བྱས་པ་དག་གིས་དྲིལ་བུར་བཅས་པར་འགྱུར་ལ། དེ་ཡང་འོག་མ་ཅུང་ཟད་ཁ་ཕྱེ་
བའི་རྣམ་པར་བྱའོ་ཞེས་སྔ་མ་རྣམས་གསུངས། ཁུ་ཚུར་ཕྱེད་པ་སྟེ་མིང་མེད་དང་མཐེའུ་
ཆུང་གི་ནང་དུ་མཐེ་བོ་བཅུག་པས་ཁུ་ཚུར་བཅིངས་ཤིང་། མཛུབ་མོ་དང་ནི་གུང་མོ་
གཉིས་གཤིབ་སྟེ་མདའ་དང་མཚུངས་པ་དྲང་པོར་བརྐྱང་བ་དག་ཀྱང་རལ་གྲི་རྣོན་
བོར་འགྱུར་ཞེས་རལ་གྲིའི་ཕྱག་རྒྱ་སྟེ་ལག་པ་ཡ་གཅིག་གིས་བྱ་བ་སྟེ། སྟེང་དུ་ཕྱིར་
བའི་རྣམ་པ་བྱའོ་ཞེས་བཤད། མཛུབ་མོ་ལ་སོགས་ཞེས་མཛུབ་མོ་གུང་མོ་མིང་མེད་
གསུམ་རྩེ་གསུམ་གྱི་རྣམ་པ་ཡིན་པས་བར་མེད་དུ་འབྱར་བར་མི་བྱ་བར་སླར་ཡང་སོ་
སོར་བཀྲམ་པ་དག་སྟེ། མཐེའུ་ཆུང་གི་ནང་དུ་མཐེ་བོང་བཅུག་ནས་བསྡམ་པས་ཁུ་
ཚུར་ཕྱེད་པ་ཡིས་ནི་རྩེ་གསུམ་གྱི་ཕྱག་རྒྱ་ལའོ། །འདིར་ཐམས་
ས་ཅད་དུ་ཕྱག་གིས་
བཟུང་བྱའི་ཡུལ་ལམ་ཡང་ན་གནས་གཞིའི་དོན་གྱི་རྣམ་དབྱེ་བདུན་པ་སྦྱར་བའོ། །དེ་
བཞིན་དུ་དཔལ་ལྡན་གྱི་གུག་གི་ཕྱག་རྒྱ་ནི་རྡོ་རྗེ་ཁུ་ཚུར་བཅིངས་ཤིང་དཔལ་ལྡན
མཐེའུ་ཆུང་ཟླ་བ་ཕྱེད་པ་ལྟར་ཕྱེད་འཁྱོག་པར་བྱས་པ་གྲི་གུག་གི་ཕྱག་རྒྱ་སྟེ་གདུལ་
དཀའ་བ་རྣམས་འཇིགས་པར་བྱེད་པར་འགྱུར་རོ། །གཡས་ཀྱི་རྣ་བའི་སྟེང་དུ་ཁུ་ཚུར་
བཅིངས་ཤིང་མཐེ་བོང་ནི་གུང་མོའི་སྟེང་དུ་འགྱུར་ཏེ། འགྲེལ་པར་འོག་ཏུ་མཛུབ་མོ་
སྟེ་ཞེས་པ་གོ་རིམ་མི་བདེ་ཞིང་མཐེ་བོ་མཛུབ་མོའི་འོག་ཏུ་སྟེ་ཞེས་པའི་དོན་ཡིན་ལ
འདི་འདྲ་འགྱུར་གྱི་དབང་གིས་གོ་དཀའ་བ་དུ་མ་ཡོད་པ་ཤེས་པར་བྱའོ། །འདི་ནི་
མདའ་ཡི་མཆོག་འགེང་བའི་ཕྱག་རྒྱ་ལའོ་ཞེས་མདའ་ལྟོང་གུང་མཐེབ་ཀྱི་བར་དུ་
བཟུང་ནས་གཞུ་རྒྱུད་དང་སྦྱར་བ་འཐེན་ཞིང་འགེང་པའི་ཕྱག་རྒྱ་ཡིན་ལ། སྐབས་ལ་
ལར་ཕྱག་གཡོན་ན་གཞུ་འཛིན་པ་དང་སྦྱར་བ་ཡིན་ན་གཡོན་པ་རྡོ་རྗེ་ཁུ་ཚུར་གྱིས་གཞུ་
འཛིན་པའི་ཚུལ་ཀྱང་བྱའོ། །ལྕགས་ཀྱུའི་ཕྱག་རྒྱུ་ནི་ལག་པ་རྡོ་རྗེ་ཁུ་ཚུར་བཅིངས་ཤིང་
ལ་
29



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
མཛུབ་མོ་ཤིན་ཏུ་འཁྱོག་པོར་འགྱུར་རོ་ཞེས་ལྕགས་ཀྱུའི་རྣམ་པ་ལྟར་བྱས་པ་ནི་ཀྱེ་མི་
ཡི་བདག་པོ་དེ་བཞིན་ཉིད་དུ་ལྕགས་ཀྱུ་ལའོ། །སོར་མོ་གསུམ་གྱི་རྩ་བར་སྟེ་འོག་ཏུ་
མཐེ་བོ་དང་མཐེའུ་ཆུང་དག་ཁུ་ཚུར་བཅིངས་ལ། མཛུབ་མོ་དང་མིང་མེད་དུ་འགྱུར་བ་
མདའ་དང་མཚུངས་པར་གཤིབས་པའི་རྒྱབ་
བ་ཀྱི་སྟེང་དུ་གུང་མོ་བརྐྱང་བ་ཡང་ནི་
མདུང་གི་ཕྱག་རྒྱ་ལ་སྟེ། དེ་བཞིན་མདུན་གྱི་ཐད་དཀར་རྡོ་རྗེ་ཁུ་ཚུར་བྱས་པའི་ལག་
པ་རབ་ཏུ་བརྐྱང་བ་ནི་དབྱུག་པ་ཡི་ཕྱག་རྒྱ་ལའོ། །ལག་མཐིལ་ཤིན་དུ་མཉམ་པར་
བརྐྱང་བ་བྱས་ལ་སོར་མོ་བཞི་པོ་ཡང་ཐད་ཀར་གཤིབས་ཏེ་བརྐྱང་བ་དང་། མཐེ་བོ་
སྟེང་དུ་བརྐྱང་བ་དགུ་སྟ་ཡི་ཕྱག་རྒྱ་ལའོ། །འདི་ཡན་ཆད་ལག་པ་གཡས་ཀྱིས་བཅའ་
བའི་ཕྱག་རྒྱ་སྟེ། གཡས་ཀྱི་ཕྱག་མཚན་རྣམས་སོ། །སྤྱིར་ལག་གཉིས་ཀས་བཅའ་རུང་
སྟེ་མདའ་འགེང་པ་ནི་གཡས་ཁོ་ནས་སོ། །ཕྲག་པ་གཉིས་ཀྱི་སྟེང་དུ་ལག་པའི་རྡོ་རྗེ་ཁུ་
ཚུར་གཉིས་གྱེན་དུ་ཕྱོགས་པར་བྱས་པ་དང་། མཛུབ་མོར་འགྱུར་ཏེ་ཞེས་པ་མཛུབ་མོ་
གཉིས་སྟེང་དུ་བསྒྲེང་བ་ལྷ་མིན་བདག་པོ་གླང་ཆེན་མགོ་ཅན་ཞེས་པ་ལོག་འདྲེན་ཏེ།
དེའི་པགས་པ་བཤུས་ནས་སྐུ་ལ་བགོས་པ་བཟུང་བའི་ཚུལ་གྱི་ཕྱག་རྒྱ་དག་ལའོ། །
མཆེ་བ་ཡི་ཕྱག་རྒྱ་ལ་ནི་ལག་པ་གཉིས་ཀའི་སོ་སོའི་མཐིལ་དུ་རྡོ་རྗེ་ཁུ་ཚུར་བཅིངས་
ཤིང་མཐེའུ་ཆུང་གཉིས་ཟླ་བ་ཕྱེད་པ་ལྟར་ཅུང་ཟད་འཁྱོག་པོར་བྱས་པ་ཁ་འགྲམ་
གཡས་གཡོན་དུ་བཞག་པའོ། །ད་ནི་ལག་པ་གཡོན་པའི་མཚན་མའི་ཕྱག་རྒྱ་གསུངས་
པ། ཁེ་ཊ་ཀ་སྟེ་ཕུབ་ལ་དཔུང་པ་གཡོན་པ་རབ་ཏུ་བརྐྱང་ཞིང་ལག་པའི་མཐིལ་ནི་
སྟེང་དུ་སོན་པར་འགྱུར་ཏེ་མི་འཇིགས་པའི་ལག་མཐིལ་ལྟ་བུར་བྱའོ། །དེ་བཞིན་དུ་ཁ་
ཊཾ་ཀ་ཡི་ཕྱག་རྒྱ་ལ་མཛུབ་མོ་དང་གུང་མོ་མིང་མེད་གསུམ་གྱི་ནང་དུ་མཐེ་བོ་བཅུག་
པའི་ཁུ་ཚུར་བཅིངས་པ་ལས་ནང་གི་ཆ་བར་སྟོང་ཡོད་པ་གུག་པར་འགྱུར་ཏེ་ངེས་པ་
ཉིད་དུ་ཕྲག་པར་མཐེའུ་ཆུང་བརྐྱང་བའོ། །སོར་མོ་རྣམས་གུག་པ་མེད་པར་བྱས་པའི་
30



དུས་འཁོར་དབང་ལེའི་འགྲེལ་པ།
ལག་པ་པད་འདབ་ལྟ་བུ་གཅིག་ཏུ་བྱས་པའི་ཁྱོར་བ་གན་རྐྱལ་ལམ་ཁ་སྟེང་དུ་བཟེད་
པར་བྱས་པ་ནི་དཔལ་ལྡན་ཐོད་པ་དག་གི་ཕྱག་རྒྱ་ལའོ། །གཞུ་ལ་ལག་པ་གཡོན་པ་
གན་རྐྱལ་གྱི་ཁུ་ཚུར་དུ་འགྱུར་ཏེ་ངེས་པར་དཔུང་པ་གཡོན་པ་ཐད་ཀར་རབ་ཏུ་བརྐྱང་
བའོ། །གཡོན་པའི་གུང་མོ་དག་ནི་མཛུབ་མོ་འཁྱོག་པོ་ཡི་རྣམ་པ་བཀུག་པའི་རྒྱབ་ཏུ་
ཀུན་དུ་བརྟེན་པར་འགྱུར་ཏེ། གུང་མཛུབ་ཀྱི་བར་དུ་བར་སིང་བུག་པ་ཡོད་པར་བྱས་
ལ། མིང་མེད་དང་མཐེའུ་ཆུང་གི་ནང་དུ་མཐེ་བོ་བཅུག་པའི་ཁུ་ཚུར་བྱས་པ་ནི་ངེས་
པར་རྡོ་རྗེ་ཞགས་པ་ཡི་ཕྱག་རྒྱ་ལའོ། །འདི་ནི་ལག་པ་ཡ་གཅིག་གི་ཞགས་པའི་ཕྱག་
རྒྱ་སྟེ། གཞན་ལག་པ་གཉིས་ཀ་ཅིག་ཆར་ཞགས་པའི་ཕྱག་རྒྱ་བཅའ་བ་ནི་ཆུ་ལྷ་ལ་
སོགས་པའི་ཕྱག་གཡས་པ་གང་དུ་རྡོ་རྗེ་ལྕགས་ཀྱུ་མ་མཐོང་བ་དེར་ཡང་ཞགས་པ་
ཡོད་པ་ཡིན་ན་དེ་ལྟར་བྱ་ལ། གཡས་ན་ལྕགས་ཀྱུ་དང་གཡོན་ན་ཞགས་པ་ཡོད་པ་ལྟ་
བུ་ལ་གཡོན་པ་གཅིག་པུས་ཞགས་པའི་ཕྱག་རྒྱ་བྱའོ། །རིན་ཆེན་གྱི་ཕྱག་རྒྱ་ལ་ནི་སྦྱར་
བའི་སོར་མོ་འགྱུར་ཏེ་ཞེས་པ་གུང་མོ་དབུས་སུ་ཅུང་ཞིག་མཐོ་བར་བྱས་ནས་དེ་ལ་
ཕྱོགས་སུ་སོར་མོ་གཞན་བཞི་སྦྱར་བ་སྟེང་དུ་བརྐྱང་བའོ། །ཀྱེ་མི་བདག་རིན་ཆེན་གྱི་
ཕྱག་རྒྱ་དེ་དག་གི་སོར་མོ་ཁ་རྣམ་པར་ཕྱེ་བ་པདྨ་ལ་ཞེས་པ་ལག་གཡོན་མཐེ་བོང་དང་
མཐེའུ་ཆུང་སྦྱར་བ། པད་འདབ་གཅིག་དང་སོར་མོ་གཞན་གསུམ་ལ་ཕྱོགས་གསུམ་དུ་
བྱས་པའི་པདྨ་འདབ་བཞིའི་རྣམ་པ་སྟེ། ལག་པ་གཉིས་མཐིལ་སྦྱར་ཏེ་མཐེ་བོང་
གཉིས་དང་། མཐེའུ་ཆུང་གཉིས་སྦྱར་བ བས་པད་འདབ་གཉིས་དང་། ལྷག་མ་སོར་མོ་
དྲུག་སོ་སོར་བྱེད་པ་པད་འདབ་དྲུག་སྟེ། དེ་ལྟར་སྟེང་དུ་ཁ་ཕྱོགས་པའི་པདྨ་འདབ་
བརྒྱད་ཀྱི་ཕྱག་རྒྱུར་འགྱུར་རོ། །རྩ་བར་མ་གསུངས་པ་འགྲེལ་པས་ཁ་བསྐང་བའི་ཌ་
མ་རུ་དང་ཐོ་བ་དང་འཁོར་ལོའི་ཕྱག་རྒྱ་གསུམ་ནི། གུང་མོ་དང་མིང་མེད་ཀྱི་ནང་དུ་
མཐེ་བོང་བཅུག་པའི་ཁུ་ཚུར་བཅིངས་ལ། མཛུབ་མོ་དང་མཐེའུ་ཆུང་ལྕགས་ཀྱུའི་རྣམ་
31



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
པར་འཁྱོག་པོར་བྱས་པ་རྒྱབ་ཏུ་སྦྱར་བ་ཌ་མ་རུའི་རྣམ་པའོ། །དེ་བཞིན་ཐོ་བ་ལ་ལག་
པ་གཅིག་གིས་རྡོ་རྗེ་ཁུ་ཚུར་བཅིང་བའོ། །འཁོར་ལོ་ལ་ནི་སོར་མོ་ཐམས་ཅད་རྩིབས་
ཀྱི་རྣམ་པ་ལྟར་ཕྱོགས་སུ་བགྲད་དེ་བརྐྱང་བ་ལག་པ་ཡ་གཅིག་གིས་བྱ་ཚུལ་ཡིན་ལ།
ལག་པ་གཉིས་ཀའི་མཐིལ་སྦྱར་ཏེ་སོར་མོ་ལྔ་རྩིབས་ལྟར་བརྐྱང་བ་ནི་ལག་པ་གཉིས་
ཀས་འཁོར་ལོའི་ཕྱག་རྒྱ་བཅིང་བ་ཡིན་ནོ། །ཆུ་ན་རྒྱུ་བ་དུང་གི་ཕྱག་རྒྱ་ལ་ནི་མཛུབ་
མོ་མཐེ་བོ་རྩེ་སྦྱར་བར་བྱས་ལ་བརྐྱང་བར་འགྱུར་ཏེ་མཐེ་བོའི་འོག་ཏུ་གུང་སྲིན་མཐེ་
ཆུང་གསུམ་རྩེ་ནང་དུ་བཀུག་ནས་ཁུ་ཚུར་བྱས་པ་གན་རྐྱལ་དུ་བཞག་ཚེ་དུང་གི་
དབྱིབས་སུ་གྱུར་པ་དེ་ལྟར་རོ། །མེ་ལོང་གི་ཕྱག་རྒྱ་ལ་ནི་ལག་པ་གཡོན་པ་ཤིན་ཏུ་
མཉམ་པའི་ལག་མཐིལ་དང་སོར་མོ་རྣམས་བར་སིང་བུག་པ་མེད་པ་དང་བཅས་ནས་
མདུན་དུ་ཕར་མངོན་དུ་ཕྱོགས་པར་བྱ
བྱས་པ་དེ་ཡིན་པར ང་འགྱུར་རོ། །མཐེ་བོང་ལ་ནི་
སྟེང་དུ་མཛུབ་མོ་འཁྱོག་པོའི་རྣམ་པར་བཀུག་པའི་ཟླུམ་པོར་བྱས་པ་སྦྱར་བ་དང་དེ་
བཞིན་དུ་ལ་སོགས་པའི་སྒྲས་མཛུབ་མོའི་རྒྱབ་དུ་གུང་མོ། །དེའི་རྒྱབ་ཏུ་མིང་མེད།
དེའི་རྒྱབ་ཏུ་མཐེའུ་ཐུང་རྣམས་རིམ་པར་མཛུབ་མོ་ཇི་ལྟ་བ་བཞིན་དུ་སྔ་མ་སྔ་མའི་སྟེང་
དུ་ཕྱི་མ་ཕྱི་མ་འཁྱོག་པོ་རིམ་པར་ཡོངས་སུ་བཀོད་པ་ལྕགས་སྒྲོག་གི་ཕྱག་རྒྱ་ལའོ། །
ཚངས་པའི་མགོ་བོ་ཡི་ཕྱག་རྒྱ་ལ་ནི་མཐེ་བོ་ལ་སོགས་བཞི་པོ་རྩེ་མོ་ཕན་ཚུན་སྦྱར་
བས་སེན་མོ་བཞི་གདོང་བཞི་དང་མཚུངས་ཤིང་དེ་དག་གི་འོག་ཏུ་མཐེའུ་ཆུང་བསྐུམ་
པའོ། །དེ་ནས་ཅོད་པན་ལ་སོགས་པའི་ཕྱག་རྒྱ་གསུངས་པ། ཅོད་པན་ལ་ནི་ལག་པ་
གཉིས་ཀ་དག་གིས་གོང་བཤད་དུང་གི་ཕྱག་རྒྱ་བྱས་པ་ཁ་སྦྱར་ནས། མཛུབ་མོ་
གཉིས་པོ་རྩེ་སྦྱར་བ་གྱེན་དུ་བསྟན་པས་ནོར་བུའི་དབྱིབས་སམ་རིན་པོ་ཆེའི་ཅོད་པན་
ཉིད་དུ་ཡང་འགྱུར་རོ། །ལག་མཐིལ་གཉིས་པོ་དག་གི་རྒྱབ་ཏུ་སོར་མོ་ལྔ་པོ་རྣམས་
ནི་གཅིག་ཏུ་སྦྱར་བ་དག་ཀྱང་རྣ་རྒྱན་ལ་ཞེས་པ། ལག་པ་གཉིས་རྒྱབ་བསྣོལ་ཏེ་སོར་
132



དུས་འཁོར་དབང་ལེའི་འགྲེལ་པ།
མོ་ལྔ་པོ་ཕན་ཚུན་རྒྱབ་ངོས་སྦྱར་བ་རྣ་རྒྱན་གྱི་ཕྱག་རྒྱའོ། །དེ་བཞིན་དུ་ལག་པའི་རྒྱབ་
ཏུ་སོར་མོ་རྣམས་ནི་རིམ་པར་ཡོངས་སུ་བཀོད་ཅིང་ཕན་ཚུན་ནེའུ་ལེའི་རི་མོའི་ངོས་
སྦྱར་ཏེ་བཅིངས་པ་མགུལ་བའི་རྒྱན་ལ་སྟེ། ལག་པ་གཉིས་ཀའི་དབུས་མའི་སོར་མོ་
གསུམ་ནི་ཕན་ཚུན་རྩེ་མོ་སྦྱར་ཞིང་ཐོག་མཐའ་མཐེ་བོང་དང་མཐེའུ་ཆུང་གཉིས་ནང་
དུ་བསྐུམ་སྟེ་ཁུ་ཚུར་བྱས་པ་དག་ནི་སྐུ སྐ་རགས་ལའོ། །ལག་པ་གཉིས་ཀའི་སོར་མོ་
གཞན་ཁུ་ཚུར་བཅིངས་པ་ལྟར་ནང་དུ་བསྐུམ་ནས་མཐེ་བོང་དག་དང་གུང་མོ་གཉིས་
པོ་རྩེ་སྦྱར་ཏེ་ཟླུམ་སྐོར་ལྟ་བུར་བྱས་པ་རྐང་གདུབ་ལའོ། །དེ་བཞིན་དུ་ནི་དཔུང་རྒྱན་
ཟུང་དང་ལག་པའི་གདུ་བུ་ལ་ཡང་གུང་མོའི་ཚབ་ཏུ་མཛུབ་མོ་ཕན་ཚུན་སྦྱར་བ་དག་
ཏུ་འགྱུར་ཏེ་གཞན་སྔ་མ་བཞིན་ནོ། །དེ་ནས་སོ་སོའི་རིགས་ཀྱི་ཕྱག་རྒྱ་གསུངས་པ།
འདིར་རྡོ་རྗེ་ཁུ་ཚུར་བཅིངས་ནས་དེའི་སྟེང་དུ་མཐེ་བོ་བསྒྲེང་བ་བསྟན་པ་ནི། མཁའ་
འགྲོ་མ་རྣམས་དག་གི་ཐུན་མོང་གི་མཆོག་གི་རིགས་སུ་འགྱུར་ཏེ། དེ་བཞིན་ཁུ་ཚུར་
ལས་མཛུབ་མོ་འབའ་ཤིག་བརྐྱང་བ་ནི། གསང་བ་པ་གནོད་སྦྱིན་རྣམས་ཀྱི་ཕྱག་རྒྱའོ། །
དེ་བཞིན་དུ་དྲི་ཟ་རྣམས་དང་གདེངས་ཅན་ཀླུ་རྣམས་ཀྱི་རིགས་ཀྱི་ཕྱག་རྒྱ་ནི་གུང་མོ་
དང་མིང་མེད་དག་ནི་རིམ་པར་ཡོངས་སུ་བཀོད་པའོ། །འབྱུང་པོ་རྣམས་ཀྱི་དཔལ་
ལྡན་མཐེའུ་ཆུང་བརྐྱང་སྟེ་བསྟན་པའོ། །རབ་མཆོག་སོར་མོ་ཀུན་ནང་དུ་བསྐུམ་ནས་
ལག་པའི་མཐིལ་འབའ་ཞིག་བསྟན་པ་ནི་སྲིན་པོ་རྣམས་ཀྱི་རིགས་སུ་འགྱུར་རོ། །
གྲུབ་པ་རྣམས་ཀྱི་ནི་རྡོ་རྗེ་ཁུ་ཚུར་བཅིངས་པ་མཆོག་གི་རིགས་ཏེ། དེ་བཞིན་དཔུང་པ་
དང་ཉེ་བའི་དཔུང་པའི་ཚིགས་ཞེས་གྲུ་ཚིགས་ཀྱི་མཚམས་སྟོན་པ་ནི་ལྷ་རྣམས་དག་གི་
རིགས་སུའོ། །ལག་པའི་རྒྱབ་ཀྱི་མཐིལ་ནི་ཚངས་པའི་སྲིན་པོ་དང་། ཉེ་བའི་དཔུང་པ་
དང་ལག་པའི་ཚིགས་ཞེས་མཁྲིག་ཚིགས་བསྟན་པ་ནི་རོ་ལངས་རྣམས་ཀྱི་རིགས་ཏེ།
དེ་ལྟར་ཕྱག་རྒྱ་བརྒྱད་པོ་དེ་ནི་རིགས་བརྒྱད་ལས་སྐྱེས་པ་རྣམས་ལ་ལག་པ་གཡོན་
333



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
པས་བསྟན་པར་བྱའོ། །དེ་ནས་དུད་འགྲོའི་གདོང་ཅན་རྣམས་ཀྱི་རིགས་ཀྱི་ཕྱག་རྒྱ
གསུངས་པ། འདིར་ལག་པ་གཅིག་གམ། གཉིས་ཀའི་མཐིལ་དུ་སོར་མོ་ལྔ་པོ་རྣམས་
ཕྱེད་འཁྱོག་པ་སེང་གེའི་སྡེར་མོའི་རྣམ་པར་བྱས་པ་ནི། རིགས་ཀྱི་ཕྱག་རྒྱ་སྟེ་གང་
གིས་ན་སྡེར་མོ་ཅན་རྣམས་ཀྱིའོ། །དེ་བཞིན་དུ་ཁུ་ཚུར་བཅིངས་པ་ལས་མཛུབ་མོ་
གཉིས་པོ་ཕྱེད་འཁྱོག་པར་བྱས་པ་རྭ་ཡི་རྣམ་པ་ལྟ་བུ་ངེས་པར་མགོ་བོར་སོན་པར་
བྱས་པ་རྭ་ཅན་རྣམས་ཀྱིའོ། །མི་མཉམ་པའི་ལག་པའི་མཐིལ་ལ་ཞེས་པ་ལག་པའི་
མཐིལ་གྱི་རྒྱབ་སྦྱར་བ་ཡིན་ལ། མཐེའུ་ཆུང་ཕན་ཚུན་གཅིག་ལ་གཅིག་མདུད་པའམ་
བཅིངས་ཤིང་། མཛུབ་མོ་གུང་མོ་གསུམ་གཤིབས་ཏེ་བརྐྱང་བ་གཤོག་པ་གཡས་
གཡོན་ལྟར་སྦྱར་བ་དང་། མཐེ་བོ་དག་གི་གདོང་སྦྱར་བ་ནི་སྒོང་སྐྱེས་རྣམས་ཀྱི་རིགས་
ཀྱི་ཕྱག་རྒྱ་སྟེ། བྱ་ཁྱུང་གི་ཕྱག་རྒྱའང་དེ་ཁོ་ནའོ། །དེ་བཞིན་དུ་སོར་མོ་ལྔ་པོ་ཡི་རྩེ་མོ་
འཁྱོག་པ་བསྟན་པ་གདེངས་ཀ་ཅན་ཀླུ་རྣམས་ཀྱི་རིགས་ཀྱི་ཕྱག་རྒྱ་ཁྱད་པར་
འཕགས་པར་འགྱུར་རོ། །རིགས་ཀྱི་ཕྱག་རྒྱ་རྣམས་དེ་དག་གི་གདོང་ཅན་རྣམས་ལ་
བསྟན་པར་བྱའོ། །ཉིན་ཞག་སོ་སོའི་དུས་ཀྱི་གཏོར་མ་ལ་མགྲོན་རྣམས་སྤྱན་དྲངས་པ་
འབར་བའི་ཕྱག་རྒྱ་ནི། ལག་པ་གཉིས་ཀའི་མཛུབ་མོའི་མཐའ་ལ་གནས་པ་གུང་མོ་
མིང་མེད་མཐེའུ་ཆུང་གསུམ་པོ་རྣམས་རབ་ཏུ་བརྐྱང་ཞིང་། དེ་ལས་གཞན་པ་མཛུབ་
མོ་གཉིས་ནི་དེ་དག་གི་འོག་ཏུ་ཕན་ཚུན་མདུད་ཏེ་སྦྱར་བར་བྱས་པ་ཁ་འོག་ཏུ་བསྟན་
ནས་མགོ་བོའི་སྟེང་དུ་བཞག་པ་ནི་འབར་བ་ཡི་ཕྱག་རྒྱུ་དག་ལ་སྟེ། མཐེ་བོ་གཉིས་
ཀྱང་སྦྱར་ཏེ་བྱའོ་ཞེས་སོ། །འབར་བའི་ཕྱག་རྒྱ་གཉིས་པ་ནི་གཞན་རྣམས་བཤད་མ་
ཐག་པ་ལྟར་ལ་མཆོག་གི་ལག་མཐིལ་དག་གི་མཛུབ་མོ་གཉིས་ཀྱང་བརྐྱང་བ་ནི། སྔ་
མ་ལས་གཞན་པའོ། །ད་ནི་དཔའ་བོ་དང་དཔའ་མོའི་དབང་ཕྱུག་མ་རྣམས་ཕྲད་པའི་
ཚེ་ཕན་ཚུན་ཕེབས་པར་སྨྲ་བ་སོགས་ཀྱི་ཕྱག་རྒྱ་གསུངས་པ། འདིར་གང་དུ་རྣལ་
334



དུས་འཁོར་དབང་ལེའི་འགྲེལ་པ།
འབྱོར་པས་རྣལ་འབྱོར་མ་དང་དང་པོར་ཕྲད་པ་ཙམ་ནས་ཁུ་ཚུར་བཅིངས་པའི་མཛུབ་
མོ་ཁ་གྱེན་དུའམ་སྟེང་དུ་ཕྱོགས་པ་བསྟན་ཅིང་ཚུར་ནང་དུ་མཐེ་བོང་ལ་མངོན་པར་
ཕྱོགས་ཞིང་སྦྱར་བའི་ཚུལ་དུ་བསྟན་ན་ཕྱག་རྒྱ་དེས་ཁྱོད་ལེགས་པར་འོངས་སམ་ཞེས་
པ་དག་ཀྱང་ངེས་པར་བརྗོད་པར་འགྱུར་ཏེ་དེ་བཞིན་རྣལ་འབྱོར་མས་རྣལ་འབྱོར་པ་
ལ་ཡང་བྱའོ། །དེ་བཞིན་དུ་གུང་མཛུབ་གཉིས་བརྐྱང་པ་ཉིད་ཀྱིས་ཤིན་ཏུ་ལེགས་པར་
འོངས་སོ་ཞེས་སུ་ལན་བརྗོད་པ་དང་ནི། དེ་བཞིན་དུ་སྐལ་བཟང་དགེ་བ་ཞེས་མཚོན་
པ་ནི་གཡོན་པའི་མཐེ་བོ་ནང་དུ་བཅུག་སྟེ་སོར་མོ་གཞན་གྱིས་ཕྱི་ནས་བསྡམ་པའི་རྡོ་
རྗེ་ཁུ་ཚུར་བཅིངས་པ་བསྟན་པས་རབ་ཏུ་བརྗོད་པར་འགྱུར་རོ། །དེ་བཞིན་དུ་མཐེ་བོ་
དང་མཛུབ་མོ་དག་གི་སོར་མོའི་སེ་གོལ་རྡེབས་པ་ནི་ཁྱོད་ནི་འདི་རུ་སྡུགས་པ་མཆོག་
གམ་དཔེ་ལ་ལར་བསྔགས་པ་འོས་པ་མཆོག་ཅེས་ངེས་པར་བརྗོད་པར་འགྱུར་བ་སྟེ།
མཐེ་བོ་དང་ནི་མིང་མེད་དག་གིས་སེ་གོལ་བྱས་ན་དམ་ཚིག་གི་བཟའ་བ་དང་བཅས་
བའི་ཆང་གིས་ཁྱོད་ནི་ཚིམ་བར་བྱེད་པའོ་ཞེས་བརྗོད་པར་འགྱུར་རོ། །དེ་བཞིན་དུ་
ཕྱག་འཚལ་བའི་སྦྱོར་བས་ལག་པ་གཉིས་ཀྱི་སོར་མོ་ཐམས་ཅད་ཀྱི་རྩེ་མོ་བརྐྱང་བས་
སྐལ་བཟང་ལེགས་པར་འོངས་པ་ཞེས་བརྗོད་པར་འགྱུར་ཏེ་རྣལ་འབྱོར་མས་རྣལ་
འབྱོར་པ་ལ་ཡང་དེ་ཁོ་ན་བཞིན་དུ་ཡིན་པ་ཤེས་པར་བྱའོ། །རྣལ་འབྱོར་མས་རྣལ་
འབྱོར་པ་དང་འཕྲད་ཚེ་མོ་རང་གི་གཡོན་གྱི་ཡན་ལག་ལ་རེག་པས་རྟག་ཏུ་ཁྱོད་ནི་
བདག་གི་གཉེན་གཅིག་པུ་དག་ཡིན་ནོ་ཅེས་པ་བརྡ་དེ་ཡིས་རབ་ཏུ་གསལ་བར་བྱེད་
དོ། །སྐྱེ་གནས་དག་ལ་རེག་པས་ཁྱོད་ནི་བདག་གི་གཙོ་བོ་སྟེ་ཁྱོ་བོར་འགྱུར་ཞེས་དང་།
དེ་བཞིན་མཆུ་དང་ནུ་མ་ཟུང་ལ་རེག་པ་དང་ངེས་པར་གནས་དེ་དག་སོགས་སུ་སེན་
མོ་འདེབས་པས་ཀྱང་ཁྱོ་བོར་བརྗོད་པར་འགྱུར་རོ། །ལག་པ་གཉིས་ཀྱི་སོར་མོ་ཕན་
ཚུན་བཅིངས་ཤིང་བསྡམ་ནས་དེ་ལས་གུང་མོ་དང་ནི་མཐེ་བོ་བརྐྱང་བས་དམ་ཚིག་
335



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
ལ་འདུས་པ་ཞེས་བརྗོད་པར་བྱེད་པ་ཡིན་ནོ། །དེ་རྣམས་བག་ཕེབས་པར་སྨྲ་བའི་ཕྱག་
རྒྱའོ། །དེ་ནས་རྣལ་འབྱོར་མས་སྨོད་པའི་ཕྱག་རྒྱ་གསུངས་པ། འདིར་གང་གི་ཚེ་
གནས་གང་དང་གང་དུ་ཕོ་ཉ་མོས་སྒྲུབ་པ་པོ་མཐོང་བར་གྱུར་པ་ན་མཆུ་ལ་སོགས་པ་
ཡོ་བ་སྟོན་ན་སྨད་པའི་དོན་ཏེ། མཆུ་ཡོ་བ་དང་། སྨིན་མ་ཡོ་བ་དང་། མིག་དག་ཡོ་
ཞིང་དེ་བཞིན་དུ་རང་གི་མགོ་ལ་འཕྲུག་པར་བྱེད་ན་ཁྱོད་ནི་ཤིན་ཏུ་ཆེར་རྨོངས་པ་
ཞེས་བརྗོད་པར་བྱེད་དེ། གང་གི་ཚེ་ཕྱག་རྒྱའི་བརྡ་མ་ཤེས་པའི་ཕྱིར་རོ། །གལ་ཏེ་མོ་
རང་གི་སྟེང་འོག་གི་མཆེ་བའི་དབུས་སུ་མཐེའུ་ཆུང་བཀོད་པ་དང་ནི། སྙིང་ག་དང་།
ཁ་རུ་མཛུབ་མོ་འཛུག་པ་སྟོན་ན་འཇིགས་པ་རབ་ཏུ་གསལ་བར་བྱེད་པའོ། །དེ་
བཞིན་དུ་མཐེ་བོ་ནང་དུ་བཞག་པའི་ཁུ་ཚུར་བཅིངས་པ་ས་ལ་རྡེབས་པ་དང་ནི་ལག་
པ་དང་རྐང་པ་དག་ས་ལ་རྡེབས་པར་བྱེད་ན་ཕྱག་རྒྱའི་བརྡ་མངོན་པར་མི་ཤེས་པ་
ཁྱོད་ང་ཡིས་བཟའ་བར་བྱའོ་ཞེས་པར་འགྱུར་རོ། །དེ་བཞིན་དུ་ཟས་ཀྱི་དོན་དུ་ནི་མིང་
མེད་ཀྱིས་ལྕེ་ལ་རེག་ན་ཟས་ཟོས་པ་དང་ནི། ལག་པ་གཡོན་པས་ལྟོ་བ་དང་སོ་ལ་
བསྣུན་པ་དག་གིས་མ་ཟོས་པ་ཉིད་བརྗོད་པར་བྱེད་དོ། །ལག་པའི་རྒྱབ་སྟོན་པར་
འགྱུར་བ་ཉིད་ཀྱིས་འདིར་མ་འདུག་པར་སོང་ཞིག་ཅེས་ངེས་པར་རབ་ཏུ་བརྗོད་དེ།
ལག་པའི་མཐིལ་མངོན་དུ་ཕྱོགས་པ་སྟོན་པར་གྱུར་བས། མ་འགྲོ་འདུག་ཅིག་འདུག་
ཅིག་ཅེས་བརྗོད་པ་དག་གོ། །དེ་བཞིན་དུ་མོ་རང་གི་ལུས་ཀྱི་བྱིན་པ་ལ་ལག་པས་ཉེད་
པ་དང་། བརླ་ལ་ཉེད་པར་བྱེད་ན་སྐལ་བཟང་ཁྱོད་ནི་དེ་རིང་ཁོ་ན་ལ་འདིར་ངལ་སོ་
གྱིས་ཞེས་ངེས་པར་བརྗོད་པར་བྱེད་པའོ། །རྐང་པ་རབ་ཏུ་སྐྱོང་བས་ཁྱོད་གཉིད་ལོག་
ཅིག་ཅེས་ངེས་པ་བྱིན་པ་དང༌། པུས་མོ་ཟུང་དུག་སྐྱོང་བ་ན་བདག་ལ་ཤིན་ཏུ་དགའ་
བ་ཉིད་ཀྱིས་ཞེས་བར་ངེས་པའོ། །རང་གི་ཡན་ལག་ཀུན་ལ་ལག་གཡོན་གྱིས་རེག་
པར་བྱེད་བའམ་ཅིང་ཞེས་པ་ཚིག་ཕྲད་དོ། །ཁ་རུ་ལག་པ་གཡོན་པ་བཀབ་པའམ་
336



ས
དུས་འཁོར་དབང་ལེའི་འགྲེལ་པ།
གནས་པ་དེ་ལྟར་བྱེད་ན། བདག་རྗེ་བོ་སོགས་ཀྱིས་བསྲུང་བའི་ཕྱིར་བདག་ལ་ཁྱོད་
དང་ལྷན་ཅིག་འདུས་པ་མེད་པ་ཡིན་ནོ་ཞེས་བྱ་བའོ། །དེ་བཞིན་དུ་ཕན་ཚུན་དུ་རང་གི་
ལག་པ་བཅིངས་བས་མཐེ་བོ་དང་མཛུབ་མོ་དབུས་ནས་རྣམ་པར་ཕྱུང་པ་སྟོན་ན་
བདག་གི་ཁྱིམ་དུ་དེ་རིང་ཚོགས་ཀྱི་འཁོར་ལོ་འདུས་པ་དག་ནི་འབྱུང་བར་འགྱུར་བས་
ཁྱོད་ཀྱང་འདུག་ཅིག་ཅེས་རྗོད་པར་བྱེད་པའོ། །མཐེ་བོ་དང་མིང་མེད་ཀྱི་རྩེ་མོ་སྦྱར་
བ་དག་གིས་རྣམ་པ་མང་པོའི་དམ་ཚིག་རྣམས་ཀྱིས་ཁྱོད་ལ་ཇི་ལྟར་འདོད་པར་
མཆོད་པར་བྱའོ་ཞེས་བརྗོད་པའོ། །རྐང་པ་ལ་ནི་འཕྲུག་པར་བྱེད་ན་དེ་བཞིན་དུ་ནི་
བདག་ཕྱི་རོལ་ཀྱི་འཁོར་ལོ་འདུས་པ་དག་ལ་འགྲོ་བ་ཡང་བརྗོད་པར་བྱེད་དེ་ཁྱོད་
ཀྱང་དེར་ཤོག་ཅིག་ཅེས་པའོ། །དེ་བཞིན་དུ་མཛུབ་མོ་ལྕགས་ཀྱུའི་རྣམ་པས་ཕན་ཚུན་
བཅིངས་བར་བྱེད་ན་རྡོ་རྗེའི་གྲོགས་པོ་ཁྱོད་ནི་དེ་རིང་འཇིགས་པ་འཕྲོག་པར་བྱེད་
པའམ་འབྲལ་བར་བྱེད་པའོ་ཞེས་བརྗོད་པ་ཡིན་ནོ། །དེ་ལྟར་དམ་ཚིག་ལ་འདུས་པའི་
ཕྱག་རྒྱའི་ངེས་པའོ། །དེ་ནས་ཤིན་ཏུ་ཁྲོས་པ་རྣམས་ཀྱི་ཕྱག་རྒྱ་གསུངས་པ། འདིར་
གང་གི་ཚེ་སྒྲུབ་པ་པོ་ལོག་པའི་ང་རྒྱལ་གྱིས་ཕོ་ཉ་མོ་རྣམས་ལ་བརྙས་པར་བྱས་པའམ།
ནུས་པ་ཐོབ་པ་མ་གཏོགས་པར་ཁྲོས་པ་ལ་རྩོད་པའི་ཆེད་དུ་ཕྱག་རྒྱའི་ལན་སྟོན་པར་
བྱེད་པ་ན། དེའི་ཚེ་ནུས་པ་དང་ལྡན་པའི་ཕོ་ཉ་མོས་རང་གི་སྐྲ་ནི་རང་གི་སོ་ཡིས་
གཅོད་པར་བྱེད་ན་མི་ཡི་ཕྱུགས་ཁྱོད་བདག་གིས་འདིར་ནི་ལྟུང་བར་བྱ་བ་ཡིན་ནོ་
ཞེས་རྗོད་པར་བྱེད་པའོ། །སོ་ནི་ཕན་ཚུན་དུ་བདར་བའམ་འདར་བར་བྱེད་ན་ཞེས་སོ་
ན་ཀྱེ་མི་ཡི་ཕྱུགས་ཁྱོད་ཀྱི་ཤཱ་ནི་འདི་དག་བདག་གིས་དུས་དེ་རིང་ཉིད་དུ་
བཟའ་བར་བྱའོ་ཞེས་པ་འདི་བརྗོད་པའོ། །དེ་བཞིན་དུ་ལྕེ་དང་མཆུ་སྨྱུག་མྱག་གཡོ་
བར་བྱེད་ན། ཁྱོད་ཀྱི་ལུས་ལས་ཁྲུག་ནི་བདག་གིས་བཏུང་བར་བྱའོ་ཞེས་ངེས་པར་
རྗོད་པར་བྱེད་དོ། །རང་གི་མཆུ་ལ་སོ་ནི་འདེབས་བར་བྱེད་ན་ཁྱོད་ཀྱི་རྒྱུ་མ་ལྟོ་བར་
འཆའ་ན
13



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
གནས་པ་འདི་བདག་གིས་བཟའ་བར་བྱའོ། །ཀྱེ་མི་ཡི་ཕྱུགས་ཁྱོད་ད་གང་དུ་འགྲོ་
ཞེས་བརྗོད་པར་བྱེད་པ་སྟེ། དེ་ལྟར་ཁྲོས་པར་གྱུར་པའི་ཕྱག་རྒྱ་སྟོན་པར་བྱེད་ན་ནུས་
པ་དང་བྲལ་བས་དེ་ལ་ཕྱག་རྒྱའི་ལན་བསྟན་པར་མི་བྱ་སྟེ། དེ་རྣམས་ལ་ཕྱག་བྱས་
ནས་རང་གི་སྙིང་གར་ལག་པ་གཡོན་པའི་མཐིལ་བཞག་ལ། རང་གི་ལུས་ཀྱིས་གཡོན་
སྐོར་གྱིས་ཡོངས་སུ་བསྐོར་ཞིང་དེ་ནས་ལག་པ་གཡོན་པས་སྟེང་དུ་འདུད་ཚུལ་གྱི་ཕྱག་
བྱས་ནས་གཞན་དུ་འགྲོ་བར་བྱ་སྟེ། དེ་རྣམས་དང་ལྷན་ཅིག་རྩོད་པར་མི་བྱའོ། །བྱིས་
པའི་རྣལ་འབྱོར་པ་རྣམས་ལ་སྤྱོད་པའི་ངེས་པ་གང་བྱིན་པ་དེ་དང་དེས་བྱ་ཞིང་རྣལ་
འབྱོར་མ་རྣམས་ཀྱི་ངེས་པ་བྱིན་པ་ལས་ཀྱང་འགལ་བ་བྱ་མི་རུང་ངོ༌། །དེ་ལས་རྣམ་པ་
གཞན་དུ་བྱས་ན་འཆི་བ་ཐོབ་སྟེ་ཁྲོས་པའི་ཕོ་ཉ་མོ་ཆེས་ནུས་པ་དང་ལྡན་པའོ་ཞེས་
བཅོམ་ལྡན་འདས་ཀྱི་བཀའི་ངེས་པའོ། །ད་ནི་ཕན་ཚུན་ཕྱག་རྒྱ་བསྟན་པ་ལ་ལན་གྱི་
མཚན་ཉིད་གསུངས་ཏེ། འདིར་བཅོམ་ལྡན་འདས་དུས་ཀྱི་འཁོར་ལོའི་གཡོན་པ་དང་
གཡས་པའི་ཕྱག་གི་མཚན་མ་གང་ཡིན་པའི་ཕྱག་རྒྱ་རྣམས་ཕན་ཚུན་དུ་ཕྱག་རྒྱ་དང་
ཕྱག་རྒྱའི་ལན་ཡིན་ཏེ། རྡོ་རྗེ་དང་རྡོ་རྗེའི་དྲིལ་བུ། རལ་གྲི་དང་ཕུབ། རྩེ་གསུམ་དང་
ཁ་ཊཱ་ཀ །གྲི་གུག་དང་ཐོད་པ་ནས། དགྲ་སྟ་དང་ཚངས་པའི་མགོའི་བར་དང་། གླང་
ཆེན་པགས་པ་དང་སྡིག་མཛུབ། དབུ་རྒྱན་དང་རྣ་རྒྱན། མགུལ་རྒྱན་དང་ལག་གདུབ།
སྐ་རགས་དང་རྐང་གདུབ། རྭ་ཅན་དང་སྡེར་མོའམ་སེན་མོ་ཅན། ཀླུ་དང་མཁའ་ལྡིང་།
ལག་པ་དང་རྐང་པ། ཁ་དང་བཤང་ལམ། བྷ་ག་དང་རྟགས། ནུ་མ་དང་མཆུ། མིག་
དང་སྨིན་མ། ཐིག་ལེ་དང་མིག་སྨན། རབ་ཏུ་ཁྲོ་བ་དང་གཙུག་ཕུད་གྲོལ་བ། པུས་མོ་
དང་བརླ་དག་དང་། མགྲིན་བ་དང་དཔྲལ་བ་དག་དང་
། ལྟེ་བ་དང་སྙིང་ག་དག་དང་།
སྐྲ་མཚམས་དང་སིན་ར་དག་དང་། མཆེ་བ་དང་མཐེ་ཆུང་དག་དང་། མཐེ་བོ་དང་མིང་
མེད་དག་དང་། མཛུབ་མོ་དང་གུང་མོ་དག་གོ། །དེ་ལྟར་ཕྱག་རྒྱ་དུ་མ་བསྟན་པ་ན་ཕྱག་
238



དུས་འཁོར་དབང་ལེའི་འགྲེལ་པ།
རྒྱའི་ལན་དུ་མར་འགྱུར་ཏེ། ཤེས་རབ་དང་ཐབས་ཀྱི་ཆོས་དང་། ས་སོགས་འབྱུང་བའི
དེ་ཉིད་ཀྱི་དབྱེ་བས་ཐམས་ཅད་དུ་རྣལ་འབྱོར་པས་ཤེས་ཤིང་རིག་པར་བྱའོ་ཞེས་པ་ནི་
ངེས་པའོ། །ད་ནི་སྒེག་པ་ལ་སོགས་པའི་ཕྱག་རྒྱ་མཐའ་ཡས་པ་རྣམས་ཏེ། དེ་རྣམས་ཀྱི་
རང་བཞིན་ཤེས་ནས་དེ་རྣམས་ཐམས་ཅད་བྱའོ། །དེ་ཡང་འདི་ལྟ་སྟེ། ཁུ་ཚུར་དཀུར་
བཞག་ལ་མགོ་གཡོན་དུ་འདུད་པ་སོགས་འཕྱོར་ཞིང་སྒེག་པའི་སྦྱོར་བ་ཡིས་ནི་སྒེག་
པ་ཡི་ཕྱག་རྒྱ་ཡིན་པར་འགྱུར་ཏེ། ཀྱེ་མི་ཡི་བདག་པོ་རྡོ་རྗེ་ཁུ་ཚུར་ཁ་ཕྱིར་བསྟན་པ་ཁ་
འགྲམ་དུ་བཞག་པ་ལྟ་བུ་བཞད་པའི་སྦྱོར་
ར་བས་བཞད་པ་ཡི་ཕྱག་རྒྱའོ། །དེ་བཞིན་དུ་
ལག་གཉིས་གར་པད་དུ་བསྐོར་ཞིང་རྡོ་རྗེ་ཐལ་མོ་སྤྱི་བོར་བཞག་པས་གར་གྱི་སྦྱོར་བ་
ཡིས་ནི་གུར་དུ་འགྱུར་ཏེ། རྡོ་རྗེ་ཁུ་ཚུར་གྱིས་རྔ་སོགས་བརྡུང་བའི་ཚུལ་ལ་སོགས་པ་
རྣམ་པ་མང་པོའི་རོལ་མོའི་སྦྱོར་བས་རོལ་མོའོ། །རྡོ་རྗེའི་ཁུ་ཚུར་གྱིས་ཁ་ནས་ཚིག་
དབྱུང་བའི་ཚུལ་ལམ། པི་ཝཾ་བསྒྲེང་བའི་ཚུལ་གྱིས། ཀླུ་ཡི་སྦྱོར་བ་ཡིས་ནི་གླུ་སྟེ།
གཡོན་དུང་ཆོས་འཛིན་པ་དང་གཡས་པས་བྱུག་པའི་ཚུལ་གྱིས། མཆོག་གི་ཡོན་ཏན་
རྣམ་པ་མང་པོའི་དྲི་ཡི་སྦྱོར་བ་དག་གིས་དྲི་ཡི་ཕྱག་རྒྱར་འགྱུར་རོ། །དཔྲལ་བར་ཕྲེང་
བ་འཆིང་ཚུལ་སོགས་ཕྲེང་བའི་སྦྱོར་བ་ཡིས་ནི་ཕྲེང་བར་འགྱུར་ཏེ། ཡོན་ཏན་དབང་
གྱིས་བདུག་སྤོས་ཀྱི་སྦྱོར་བ་འབུལ་བའི་ཚུལ་སོགས་བྱ་བ་དག་གིས་སྤོས་ཀྱི་ཕྱག་རྒྱར་
འགྱུར་རོ། །མཐེ་བོ་བསྒྲེང་བ་མར་མེའི་རྣམ་པས་མར་མེ་ངེས་པར་མུན་པ་བཅོམ་པ་
མཚོན་པ་དང་ནི། ཟས་སྣོད་འཛིན་ཚུལ་སོགས་སྣོད་ཀྱི་ཕྱག་རྒྱ་ནི་ཞལ་ཟས་བདུད་
རྩིར་འགྱུར་རོ། །ཞེས་པ་དེ་ལྟར་མཆོད་པ་ལ་སོགས་པའི་ཕྱག་རྒྱ་ཐམས་ཅད་དང་།
སློར་ཡང་དེ་ནས་ལུས་ཀྱི་ཡན་ལག་ལྔ་ཡི་དབྱེ་བས་རྣམ་པར་ཕྱེ་བ་སྟེ་རིགས་ཀྱི་
བདག་པོའི་ཕྱག་རྒྱ་སྔར་བསྟན་པ་ལྟ་བུ་ལ་སོགས་པ་དང་། གཞན་པ་ཕྱག་རྒྱ་དག་གི་
རྣམ་གྲངས་མཐའ་ཡས་པ་རྒྱུད་རྣམས་ལས་གསུངས་པ་རྣམས་ཀྱང་། དེ་མཐའ་དག་
23s



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
ལུས་ཀྱི་རྣམ་འགྱུར་རམ་བཀོད་པ་ལ་གནས་པ་རྣལ་འབྱོར་པ་ཡིས་རིག་པར་བྱ་ཞིང་།
གང་དང་གང་གི་དངོས་པོའི་རང་བཞིན་དུ་འགྱུར་བ་ས་ཡི་སྟེང་དུ་ཇི་སྙེད་མཆིས་པའི་
དངོས་པོ་དེ་ཡི་རང་བཞིན་དང་མཚུངས་པའི་རྣམ་པའམ་རྣམ་འགྱུར་གྱི་ལུས་ཀྱི་བཀོད་
པ་མཐའ་དག་ཀྱང་དེ་དང་དེའི་ཕྱག་རྒྱ་རྣམས་སུ་འགྱུར་བས་ཕྱག་རྒྱ་ལ་མཐའ་མེད་པ་
ཤེས་པར་བྱའོ། །དེ་ལྟར་ཡང་། ཇི་སྙེད་མིག་ནི་རྣམ་གཡེང་བ། །དེ་སྙེད་ཕྱག་རྒྱ་རབ་
ཏུ་གྲགས། །ཕྱག་རྒྱ་ཕྱག་རྒྱའི་ལན་ལ་ནི། །ངེས་པ་འཛིན་པར་སུ་ཡིས་ནུས། །རྣལ་
འབྱོར་རྣམས་ཀྱི་ཏིང་འཛིན་གྱིས། །ཇི་སྲིད་མངོན་ཤེས་མ་བསྐྱེད་པ། །དེ་སྲིད་འཇིག་
རྟེན་རྩོད་དོན་དུ། །ཕྱག་རྒྱའི་ལན་ནི་བསྟན་མི་བྱ། །ཞེས་གསུངས་སོ། །ཕྱག་རྒྱའི་
བརྡའི་ངེས་པའོ། །ད་ནི་ཕོ་ཉ་མོ་རྣམས་ཀྱི་ལྟ་སྟངས་ཀྱི་བརྡ་གསུངས་པ་འདིར་གང་གི་
ཚེ་རྣལ་འབྱོར་པ་མཐོང་བ་ན། ཕོ་ཉ་མོ་ཞེས་པ་རྣལ་འབྱོར་མ་ནི་མིག་འཕྱེད་ལ་ལྟ་
བས་ཞེས་ལྟ་བར་བྱེད་ན་ལྟ་སྟངས་དེས་ཁྱོད་ནི་གནས་གང་ཞིག་ནས་འོངས་པ་ཡིན་
ཞེས་སྐལ་བ་བཟང་ལ་ཞེས་པ་རྣལ་འབྱོར་པ་དེ་ལ་བརྗོད་པར་བྱེད་པ་ཡིན་པས། དེ་
ཡི་ལན་དུ་རྣལ་འབྱོར་བ་རང་གི་མགོ་བོར་ལག་པ་གཡོན་པ་བཞག་ཅིང་རང་ཉིད་
ཕྱོགས་གང་ནས་འོང་བ་དེ་ཡི་ཕྱོགས་སུ་ངེས་པར་བལྟས་པ་ནི་རྣལ་འབྱོར་པ་ཡིས་
རྣལ་འབྱོར་མ་དེ་ལ་གང་ནས་འོངས་པའི་ལན་ནི་སྨྲས་པར་འགྱུར་བ་ཡིན་ནོ། །ཕོ་ཉ་
མོས་མིག་སྟེང་དུ་ལྟ་བས་ཁྱོད་ནི་དགེའམ་ཞེས་བརྗོད་པ་ཡིན་ལ། ལྟ་སྟངས་ས་ཡི་
སྟེང་དུ་གནས་པས་ཏེ་ས་ལ་བལྟ་བས་ཁྱོད་ནི་འདུག་ལ་ངལ་སོ་ཅིག་ཅེས་པ་ཡིན་ནོ། །
མིག་ཡོན་པོར་ལྟ་བས་ཁྱོད་སོང་ཞིག་ཅེས་པའོ། །ཤིན་ཏུ་བརྩེ་ཞིང་ཆགས་པའི་ལྟ་
བས་ཕོ་ཉ་མོ་དེ་ནི་རང་ལ་ཤིན་ཏུ་དགའ་བ་བརྗོད་པར་རམ་གསལ་བར་བྱེད་དོ། །ཞི་
བའི་ལྟ་བས་ཁྱོད་ནི་བདག་གི་གྲོགས་པོའོ་ཞེས་རྗོད་པར་བྱེད་པ་སྟེ་འདི་རྣམས་
ཕེབས་པར་སྨྲ་བའི་ལྟ་སྟངས་ཀྱི་ངེས་པའོ། །དེ་ནས་འཇིགས་པའི་ལྟ་སྟངས་རྣམས་
240



དུས་འཁོར་དབང་ལེའི་འགྲེལ་པ།
གསུངས་ཏེ། འདིར་གང་གི་ཚེ་ཕོ་ཉ་མོས་ཁྲོ་གཉེར་བྱས་ནས་ཁྲོ་བོའི་ལྟ་བས་ལྟ་བར་
བྱེད་ན། རྣལ་འབྱོར་པ་ལ་འཇིགས་པ་རབ་ཏུ་གསལ་བར་བྱེད་དེ་བརྡ་མི་ཤེས་པའི་
ཕྱིར་ཁྲོ་བའི་མཚན་མའོ། །དེ་བཞིན་དུ་རང་གི་སྐྲ་ལ་བལྟ་བས་བདག་ནི་མ་རུངས་པ་
ཡིན་པར་བརྗོད་པ་སྟེ། སུ་ལ་ན་སྐལ་བཟང་ཞེས་པ་རྣལ་འབྱོར་པ་དེ་ལ་ནི་བརྗོད་པ་
ཡིན་ལ། དེ་ལྟར་རྣལ་འབྱོར་མ་དེ་དག་རང་གི་དགའ་བའམ་ཁྲོ་བའི་རང་བཞིན་གང་
ཡིན་པ་ལྟ་སྟངས་སོགས་མཚན་མའི་ཟུར་གྱིས་སྟོན་པ་ཡིན་པ་ཤེས་པར་བྱའོ་ཞེས་སོ། །
ཕོ་ཉ་མོ་རང་གི་མཛོད་སྤུར་ལྟ་བས་བདག་ནི་མཆོག་གོ་ཞེས་རབ་ཏུ་གསལ་བར་བྱེད་
དོ། །རྣལ་འབྱོར་མ་ནི་རང་གི་སྣ་ལ་ལྟ་བས་རང་གི་ཡོན་ཏན་རབ་ཏུ་གསལ་བར་བྱེད་
དོ། །མཆུ་ལ་ལྟ་བས་རང་གི་སྐལ་བ་བཟང་པོ་རབ་ཏུ་གསལ་བར་བྱེད་པ་སྟེ། རང་གི་
ནུ་མ་ཟུང་ལ་ལྟ་ན་བདག་ནི་ཕྱག་རྒྱ་བཟང་མོར་བརྗོད་པ་ཡིན་ནོ། །སྙིང་གར་ལྟ་
བས་བདག་ནི་བསྒོམས་པའི་བདག་ཉིད་དོ་ཞེས་བརྗོད་དོ། །དེ་བཞིན་དུ་ལག་པ་ཟུང་
ལ་ལྟ་ན་བདག་ནི་རབ་ཏུ་གཏུམ་མོར་བརྗོད་པའོ། །རང་གི་ཕྲག་པར་ལྟ་བས་བདག་
ནི་ནུས་མའོ་ཞེས་བརྗོད་པའོ། །དེ་བཞིན་དུ་སེན་མོ་དང་
ང་བཅས་པའི་ལག་པའི་མཐིལ་
ལ་ལྟ་ན་བདག་ནི་སྲིན་མོའོ་ཞེས་བརྗོད་པའོ། །རྒྱབ་ཏུ་ལྕ་ན་ལག་འགྲོ་མ་ཀླུ་མོ་ཡིན་
པར་བརྗོད་པ་སྟེ། ལྟེ་བར་ལྟ་བས་ཀྱི་མི་ཡི་དབང་པོ་བདག་ནི་དམ་ཚིག་ཅན་ཞེས་
བརྗོད་པའོ། །རང་གི་གསང་བར་ལྟ་བས་བདག་ནི་རྣམ་པར་དག་པའོ་ཞེས་བརྗོད་དོ། །
བརླ་ལ་བལྟ་བས་བདག་ནི་ཤིན་ཏུ་དགའ་ལ་འདུལ་བར་དཀའ་ཞེས་བརྗོད་པའོ། །
པུས་མོར་ལྟ་བས་བདག་ནི་གྲུབ་པ་མོ་ཡིན་ནོ་ཞེས་ངེས་པར་རྗོད་པར་བྱེད་ལ། རྐང་
པར་ལྟ་བས་བདག་ནི་རྫུ་འཕྲུལ་སྦྱིན་པ་མོ་ཞེས་སུ་བརྗོད་དོ། །རྐང་པའི་མཐེ་བོ་ལ་
ངེས་པར་བལྟ་ན་བདག་ནི་སྲིད་པར་རྡོ་རྗེའི་སྐུ་སྟེ་དཔའ་མོ་གཅིག་པུའོ་ཞེས་རྗོད་
པར་བྱེད་པ་དང་། རང་གི་རྐང་པ་དག་གི་སོར་མོ་ཀུན་གྱི་རྩེ་མོར་ལྟ་བས་སྲིད་པ་
1



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
གསུམ་གྱི་གནས་སུ་བདག་ནི་ཀུན་དུ་འགྲོ་མ་སྣ་ཚོགས་ཡུམ་མོ་ཞེས་རྗོད་པར་བྱེད་དོ།
དེ་བཞིན་དུ་རྣལ་འབྱོར་ནུས་པ་དང་ལྡན་པས་ཀྱང་བདག་ཉིད་ཀྱི་ཡོན་ཏན་རྣམས་ཕོ་
ཉ་མོ་རྣམས་ལ་རབ་ཏུ་གསལ་བར་བྱེད་དོ། །དེ་ལྟར་ཕོ་ཉ་མོ་རྣམས་ཀྱི་ལྟ་སྟངས་ཤིན
ཏུ་མང་པོའི་དབྱེ་བ་ཉིད་ནི་ས་ཡི་སྟེང་གི་གནས་སུ་རྣལ་འབྱོར་པ་ཡིས་རིག་པར་བྱའོ་
ཞེས་པ་ནི་ལྟ་སྟངས་ཀྱི་བརྡའི་ངེས་པའོ། །དེ་བཞིན་དུ་ངག་གི་བརྡ་ཡང་དངོས་པོ་གང་
གི་མིང་གང་ཡིན་པ་དེའི་ཡི་གེ་དང་པོ་དེ་བཟུང་བར་བྱ་སྟེ། དེ་ལས་གནས་སྐབས་ཀྱི་
དབང་གིས་དོན་དེ་གོ་བར་འགྱུར་བ་དཔེར་ན་སིནྡྷེ་པ་ཁྱེར་ལ་ཤོག་ཅེས་བརྗོད་པ་ན།
ཁྲུས་བྱེད་པའི་ཚི་གོས་དང་། ཟས་ཀྱི་དུས་སུ་ལན་ཚྭ་དང་། འགྲོ་བ་ལ་རྟ་དང་། གཡུལ་
འགྱེད་པ་ལ་རལ་གྲི་ཉིད་དུ་གོ་བར་བྱེད་པའི་རིགས་པ་བཞིན་དུ་མིང་ཡིག་དང་པོས་
བརྡས་ཀྱང་ཆོས་ཐམས་ཅད་རིག་པར་བྱའོ། །ཚོགས་ཀྱི་འཁོར་ལ་སོགས་ཀྱི་དུས་སུ་
དམ་ཚིག་དང་མི་ལྡན་པའི་སེམས་ཅན་གྱི་ནང་དུ། རྣལ་འབྱོར་པའམ་རྣལ་འབྱོར་མ་
རྣམས་ཀྱིས་དགོངས་པའི་སྐད་གཞན་ནམ་བརྡས་བརྗོད་པར་བྱའོ་ཞེས་པ་ཐམས་ཅད་
དུ་ངེས་པའོ། །བཅུ་པ་དཔལ་ལྡན་བླ་མ་ལ་དབུལ་བ་ཐམས་ཅད་ཀྱིས་མཉེས་པའི་ངོ་
བོ་ཉིད་ཀྱི་གནས་པ་ནི། དྲུག་ཆ་ལུས་ཀྱི་སོགས་ཚིགས་བཅད་བརྒྱ་དང་གོ་བརྒྱད་པ་
ནས་ཉིས་བརྒྱའི་བར་གྱིས་བསྟན་ཏེ། འདི་རྩ་
རྩ་རྒྱུད་ལྟར་ན་གནས་པ་ཐ་མ་བཅུ་གཉིས་
པ་ཡིན་ཀྱང་
། བསྡུས་རྒྱུད་འདིར་གནས་པ་བཅུ་པར་གསུངས་སོ། །དེ་ཡང་སློབ་མ་
རྣམས་ཀྱིས་སློབ་དཔོན་ལ་དབང་གི་ཡོན་སྦྱིན་པའི་དོན་དུ་རང་གི་ལུས་ལ་སོགས་པའི་
ཆ་ཤས་ཀྱི་ངེས་པ་དྲུག་ཆ་འབུལ་ཚུལ་གསུངས་པ་ནི་རྡོ་རྗེ་སློབ་དཔོན་གྱི་ཁྱིམ་པའམ།
དགེ་ཚུལ་ལམ་དགེ་སློང་ལ་དབང་བསྐུར་བ་ན་སློབ་མ་དེས་དམ་བཅའ་བ་འདི་བྱ་སྟེ།
བདག་གིས་དུས་ཐམས་ཅད་དུ་དངོས་པོ་ཐམས་ཅ
ཐམས་ཅད་ཀྱི་དྲུག་ཆ་སྦྱིན་པར་དབུལ་བར་
བྱའོ་ཞེས་ངེས་པའོ། །དེ་ལ་ཡང་སློབ་དཔོན་ལ་དྲུག་ཆུ་དབུལ་བར་གསུངས་པའི་དང་
34.



དུས་འཁོར་དབང་ལེའི་འགྲེལ་པ།
པོ་རང་གི་ལུས་ཀྱི་ནང་ནས་ལག་པ་གཉིས་དང་རྐང་པ་གཉིས་དང༌། ལུས་དག་གི་ནི་
ཡན་ལག་ལྔ་པོ་འདི་རྣམས་ཀྱི་ནང་ནས་དྲུག་ཆ་ཡན་ལག་མཆོག་མགོ་བོ་དག་ཀྱང་
སློབ་དཔོན་ལ་ཕྱག་འཚལ་བའི་དོན་དུ་སྦྱིན་པ་ཉིད་བྱ་སྟེ་གཏན་དུ་དབུལ་བར་བྱའོ། །
དེ་བཞིན་དུ་ལས་ཀྱི་དབང་པོ་རྣམས་ཀྱི་ནང་ནས་དྲུག་ཆ་ངག་གི་དབང་པོ་ནི་བླ་མ་ལ་
རྫུན་ཚིག་ཕྲ་མོ་ཡང་མེད་པར་བདེན་པར་སྨྲ་བ་དང་། བསྟོད་ཅིང་རྗེས་སུ་མཐུན་པར་
སྨྲ་པའི་དོན་དུ་དབུལ་བར་བྱ་བ་དང་། མིག་སོགས་ལུས་ཀྱི་དབང་པོ་རྣམས་ཀྱི་ནང་
ནའམ། ནང་ནས་གཡོ་སྒྱུའི་སྤྲོས་པ་དང་བྲལ་བའི་ཡོན་ཏན་དང་བཅས་པའི་ཡིད་ཀྱི་
དབང་པོ་དག་ཀྱང་བླ་མ་ལ་སེམས་ཅན་ཐམས་ཅད་ཀྱི་དོན་དུ་དབུལ་བར་བྱ་སྟེ། རྣམ་
པ་ཐམས་ཅད་དུ་ཡིད་བླ་མའི་རྗེས་སུ་ཕྱོགས་ཤིང་དེ་ལ་གཏད་པར་བྱའོ། །དེ་བཞིན་དུ་
སྐམ་ནོར་གསེར་སོགས་རིན་པོ་ཆེ་དང་འབྲུ་ལ་སོགས་པ་སེམས་མེད་པའི་རྫས་སམ་
ཁམས་ཀྱི་རང་བཞིན་གྱི་ནོར་རྣམས་སྔར་ནས་ཡུན་རིང་གི་ཡོད་པའམ། གློ་བུར་དུ་
བྱུང་བ་རང་ལ་ཅི་བདོག་པ་དེ་རྣམས་ལས་དྲུག་གི་ཆ་ཤས་ནི་ཁམས་ཀྱི་ནང་ན་གང་
གཅེས་པ་རྣམས་རྣལ་འབྱོར་མ་ལ་སོགས་པ་མཆོད་པའི་དོན་དུ་དབུལ་བར་བྱའོ། །དེ་
བཞིན་སེམས་དང་བཅས་པའི་བདོག་པ་རང་ལ་དབང་བ་ཇི་ཙམ་ཡོད་པ་ལས། རྐང་
གཉིས་པ་མི་དང༌། རྐང་བཞི་པ་སོགས་ཕྱུགས་ཀྱི་ཚོགས་ཀྱི་དྲུག་གི་ཆ་གཅིག་ནི་སློབ་
དཔོན་ལ་དབུལ་བར་བྱ་སྟེ་བླ་མའི་ཐུགས་ལ་གང་འཐད་པའི་བུ་དང་ཆུང་མ་སོགས་
དང་། རྟ་དང་གླང་ཆེན་སོགས་གཅེས་པའི་ཆ་ཤས་སོ། །ཆ་ཤས་གཞན་ལྔ་ནི་བདག་
ཉིད་དང་རྩ་ལག་རྣམས་ཉེ་བར་ལོངས་སྤྱོད་པའི་དོན་དུ་བཞག་པར་བྱའོ། །དེ་ཉིད་ཆུ་
ཡིས་གཞན་ཞེས་པ། །གཞན་ནི་འདོད་པའི་སྦྱིན་པ་སྟེ། །གཟུགས་བཟང་ཆུང་མ་ལ་
སོགས་ལ་ཟླ་བ་རེའི་ནང་དུ་ཟླ་བ་གཅིག་གི་དྲུག་ཆ་ལན་ལྔར་འདོད་པའི་སྦྱིན་པར་
དབུལ་བར་བྱའོ་ཞེས་པ་ནི་དེ་བཞིན་གཤེགས་པའི་ངེས་པའོ། །རྣམ་པ་གཞན་དུ་
43



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
སྔགས་ཀྱི་ཚུལ་ལ་འདོད་པའི་སྦྱིན་པ་མ་གཏོགས་པར་བསྐལ་པ་མཐའ་ཡས་པ་དག་
གིས་སྦྱིན་པ་སོགས་ཀྱིས་ཕྱག་རྒྱ་ཆེན་པོའི་དངོས་གྲུབ་ཐོབ་པ་ཉིད་དུ་མི་འགྱུར་ཞིང་།
ལས་ཀྱི་ཕྱག་དང་ཡེ་ཤེས་ཀྱི་ཕྱག་རྒྱའི་དངོས་གྲུབ་ཏུ་ཡང་མི་འགྱུར་ཏེ། ཆགས་པས་
ཟིལ་གྱིས་མནན་ནས་རང་གི་རིག་ལ་ཞེན་པ་དག་གིས་ཆུང་མ་སོགས་འབུལ་བར་མི་
ནུས་པ་ལ་ཕྱག་རྒྱའི་དངོས་གྲུབ་དམ་པ་མི་འབྱུང་ངོ་ཞེས་གསུངས་སོ། །དེ་ལྟར་བདོག་
པ་ཐམས་ཅད་ཀྱི་དྲུག་ཆ་ཕུལ་ཞིང་། མི་འགྱུར་བའི་བདེ་བ་མཆོག་གི་ཕྱག་རྒྱ་ཆེན་མོ་
རྗེས་སུ་རིག་པ་སློབ་བུ་གང་གིས་བདེ་བ་ཆེན་པོའི་དོན་དུ། སངས་རྒྱས་དང་བྱང་ཆུབ་
སེམས་དཔའ་ཐམས་ཅད་དང་ལྡན་པ་དཀྱིལ་འཁོར་གྱི་བྱེད་པོ་རྡོ་རྗེ་སློབ་དཔོན་བླ་མ་
དེ་ལ་ནི་རབ་ཏུ་ཕུལ་བར་བྱས་ན་འགྱུར་མེད་བདེ་བའི་གནས་སུ་འགྲོ་བར་འགྱུར་རོ། །
དེ་ལྟར་དྲུག་ཆ་དབུལ་བའི་ངེས་པའོ། །དེ་ནས་སློབ་དཔོན་བདག་ཉིད་ཆེན་པོས་
སེམས་ཅན་རྣམས་ལ་སྙིང་རྗེས་དབང་བསྐུར་བ་གསུངས་པ་འདིར་འཇིག་རྟེན་གྱི་
ཁམས་འགྲོ་བ་རིགས་དྲུག་པོ་རྣམས་ན། སེམས་ཅན་གང་དག་དབང་མ་ཐོབ་པ་རྣམ་
གསུམ་སྲིད་པར་གནས་པ་མ་ལུས་རྣམས། འཇིག་རྟེན་གྱི་ཁམས་སོ་སོའི་གནས་
ལས། ཐམས་ཅད་མཁྱེན་པའི་ཡེ་ཤེས་ཀྱི་རྡོ་རྗེ་ལྕགས་ཀྱུ་ཡིས་བཀུག་སྟེ་དཀྱིལ་
འཁོར་དེར་བཞག་པར་བསྒོམས་པ་བྱ་ལ། སེམས་ཅན་དེ་དག་མཐའ་དག་ལ་མཆོག་
གི་སྙིང་རྗེས་དཀྱིལ་འཁོར་ཆེན་པོ་དེ་ཉིད་དུ་ནི་སངས་རྒྱས་རྣམས་དང་ཞེས་པ་བཤང་
གཅི་ཁྲག་དང་རྐང་རྣམས་དང་། རྡོ་རྗེ་ཡི་བདུད་རྩི་ཁུ་བ་ཡིས་མངོན་པར་དབང་
བསྐུར་ནས་ནི་དྲི་མ་མེད་པའི་རི་བོང་ཅན་ཟླ་བ་ལྟར་དག་པའི་ལུས་ཐོབ་ཅིང་། དེ་
ནས་དེ་དག་གི་སེམས་མཆོག་ཏུ་མི་འགྱུར་བའི་བདེ་བ་ཆེན་པོའི་བདག་ཉིད་རྡོ་རྗེ་ཅན
གྱི་ལམ་ཐོབ་པ་དག་ཏུ་གྱུར་པར་བསྒོམས་ཤིང་། དེ་ནས་སློབ་དཔོན་གྱི་ཉེས་པའི་དྲི་
མ་དང་རྣམ་པར་བྲལ་ཞིང་བྱང་ཆུབ་ཀྱི་སྤྱོད་པ་ལ་རྗེས་སུ་གནས་པར་བྱས་པ་དེ་དག་
44



དུས་འཁོར་དབང་ལེའི་འགྲེལ་པ།
རྣམས་རང་རང་གི་གནས་སུ་སླར་གཏང་བར་བྱའོ་ཞེས་པ་སྙིང་རྗེའི་དབང་གི་ངེས་
པའོ། །ད་ནི་རྫས་མེད་པའི་ཀུན་སྤངས་ཀྱི་སློབ་མ་ལ་དབང་བསྐུར་བའི་ངེས་པ་
གསུངས་པ། འདིར་གང་གི་ཚེ་རྫས་རྣམས་མེད་པས་འབུལ་བ་ཅི་ཡང་མི་འབྱོར་མདོ་
སྔགས་ཀྱི་ཚུལ་ལ་གཅིག་ཏུ་མོས་ཤིང་དབང་ནོད་པ་དང་དམ་ཚིག་ངེས་པར་འཛིན་
ནུས་པའི་ཀུན་སྤངས་ལ་ནི། དེའི་ཚེ་བླ་མས་རྫུས་རྣམས་སྔར་བཤད་ལྟར་མེད་པའི་
འམ་མ་འབྱོར་ཀྱང་ཇི་ཙམ་རུང་བ་ལ་བརྟེན་ནས། ཏིང་ངེ་འཛིན་གཙོ་བོར་བྱས་པའི་སྒོ་
ནས་མངོན་པར་དབངབསྐུར་བ་སྦྱིན་པ་ནི་རྒྱལ་བའི་བདག་པོའི་ངེས་པ་བྱིན་པའི་
བཀའ་ཡིས་ཀུན་སྤུངས་ལ་ནི་དབང་དང་མན་ངག་སྦྱིན་པར་བྱ་སྟེ་ཐུན་མོང་གི་དབང་
བདུན་དང་། བུམ་པ་སོགས་དབང་གོང་མ་གསུམ་དང་། དེ་བཞིན་དུ་བ་ལ་སོགས་
པའི་ལམ་རྣམ་ཀུན་མཆོག་ལྡན་གྱི་སྟོང་པ་ཉིད་བསྒོམ་པ་དབང་བཞི་པའི་ལམ་ཡང་
ཚིག་གི་སྒོ་ནས་སྦྱིན་པར་བྱ་བ་དང་། མཐའ་དག་ཡོན་ཏན་མཆོག་གི་གཏེར་དུ་གྱུར་པ་
མི་འགྱུར་བའི་བདེ་བ་ཆེན་པོའི་སྐད་ཅིག་མ་ནི། སྟེང་འོག་གི་རྩ་དྲུག་པོ་དེ་ཡི་གནས་
སུ་སྲོག་འགོགས་པའི་རྣལ་འབྱོར་དང་ལྡན་པ་དག་གིས་ཐོབ་པར་བྱེད་པའི་ལམ་
རྣམས་ཇི་ལྟ་བ་བཞིན་དུ་ཚིག་གིས་བསྟན་ཅིང་སྦྱིན་པར་བྱ་བ་སྟེ། དེའི་ཚེ་ཀུན་སྤངས་
ཀྱི་སློབ་མ་དེ་ལ་བདེ་བའི་དོན་དུ་བསྟེན་པར་བྱ་བའི་ལས་ཀྱི་ཕྱག་རྒྱ་མེད་ན། བདེ་བ་
བསྟེན་པའི་དོན་དུ་ལག་པའི་ཕྱག་རྒྱ་ལ་བསླབ་པར་བྱ་བའི་ངེས་པ་སྦྱིན་པར་བྱ་སྟེ།
ལག་ཕྱག་དེ་ནི་རང་གི་སྙིང་གི་སྟེ་བསམ་པའི་དབང་དུ་སྟོན་པས་རང་དབང་དུ་འགྱུར་
ཞིང་། མ་དད་པ་དང་ཁྲོ་བ་དང་གཞན་གྱིས་སྨོད་པ་སོགས་སྐྱོན་རྣམས་ཀུན་ལས་རྣམ་
པར་གྲོལ་བ་ཡིན་ལ་དེས་བདེ་བའང་སྐྱེད་ཅིང་། དེ་ལ་བརྟེན་ནས་བྱང་ཆུབ་ཀྱི་སེམས་
ཀུནྡ་ལྟ་བུ་མི་འཕོ་བར་བརྟན་པའི་བདེ་བ་སྒྲུབ་པར་བྱ་སྟེ་ཁམས་འཕོ་བའི་ཕྱིར་ནི་མ་
ཡིན་ནོ་ཞེས་པ་ངེས་པའོ། །ཁ་ཅིག་གིས་ཕྱག་རྒྱ་མེད་པ་ལ་གཏུམ་མོའི་མེས་རང་གི་
45



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
སྙིང་གི་ཐིག་ལེར་རླུང་སེམས་ཞུགས་པའི་དུས་ཀྱི་དབང་དུ་སོན་པས་དྲག་ཏུ་བརྒྱལ་བ་
སོགས་ཀྱི་ཚེ་ལག་པའི་ཕྱག་རྒྱ་ལ་བསྟེན་ནས་ཁམས་དབབ་པས་སྐྱོན་དེ་ལས་གྲོལ་
ཞེས་འཆད་ཀྱང་ཕྱག་རྒྱ་མེད་པ་ལ་གེགས་སེལ་ཙམ་དུ་འགྱུར་མོད་ཀྱི་སྐབས་འདིར་
ཀུན་སྤངས་པའི་བདེ་བ་བསྒོམ་པའི་དོན་དུ་གསུངས་པ་དང་འགྲེལ་པས་ཀྱང་དེ་ལྟར་
གེགས་སེལ་དུ་དམིགས་བསལ་ཏེ་གསུངས་པ་མེད་པས་སྤྱི་ལྟར་བཤད་པར་བྱའོ། །
གཞན་ཁྱིམ་པ་ནོར་རྫས་དང་ཆུང་མ་སོགས་ཡོད་པ་རྣམས་ལ་ནི་རྒྱལ་བ་མཆོག་གི་
སྙིང་པོ་རྡོ་རྗེའི་ཚིག་དབང་བཞི་པའི་ལམ་དེ་ཉིད། ཡུམ་གྱི་སྟེ་ཕྱག་རྒྱ་མའི་འདོད་པའི་
མཆོད་པ་རྣམ་པར་དམན་པ་སྟེ་གཏོང་མི་ནུས་པ་ལ་སྦྱིན་པ་ཉིད་མི་བྱ་སྟེ། དེ་དག་
དམན་པ་ལ་ཆགས་ནས་མཆོག་གི་བདེ་བ་རྗེས་སུ་མི་ཤེས་པའི་ཕྱིར་རོ། །དེ་བཞིན་དུ་
རྫས་ལ་ཆགས་ནས་རྣལ་འབྱོར་མའི་མཆོད་པ་སོགས་མི་བྱེད་པ་ལའང་དབང་དང་
གདམས་ངག་རིན་ཆེན་དབང་གི་རྒྱལ་པོ་ལྟ་བུ་རྣམས་མི་སྦྱིན་ཏེ། བྱིན་ན་ཆུད་ཟ་ཞིང་
མཁའ་འགྲོ་རྣམས་ཀྱི་བཀའ་ཆད་དྲག་པོའི་གནས་སུ་འགྱུར་བའི་ཕྱིར་རོ་ཞེས་དེ་
བཞིན་གཤེགས་པའི་དབང་གི་ངེས་པའོ། །བཅུ་གཅིག་པ་དཀྱིལ་འཁོར་གྱི་འཁོར་ལོ་
གཤེགས་སུ་གསོལ་བའི་ངོ་བོ་ཉིད་ཀྱི་གནས་པ་ནི། དབང་གི་མཐར་ནི་སོགས་ཚིགས་
བཅད་ཉིས་བརྒྱ་དང་གཅིག་པ་དང་འོག་མའི་ཚིག་འབྲུ་བརྒྱད་དང་བཅས་པས་བསྟན་
ཏེ། དབང་བསྐུར་བའི་ཆོ་ག་ཡོངས་སུ་རྫོགས་པ་དག་གི་མཐར་ནི་དཔལ་ལྡན་བུམ་པ་
རྣམས་ཀྱི་སྟེང་དུ་དགབ་པའི་ཆ་རྐྱེན་དུ་སྦྱིན་པའི་འཇམ་ཞིང་ལུས་ལ་བདེ་སྟེར་སྟོད་
ཀོར་ཏེ་སྟོད་གཡོགས་དང་ནི་གོས་ཟུང་དག །དཔལ་ལྡན་རྣལ་འབྱོར་མ་བུམ་པ་སྲུང་
ཞིང་སྐྱོང་བ་རྣམས་དག་ལ་སྦྱིན་པར་བྱ་ཞིང་། གཞན་ཡང་དེ་བཞིན་སྟོད་ཀོར་དང་ནི་
གོས་ཟུང་དག་སོ་སོའི་སྒོ་ན་གནས་པ་དཀྱིལ་འཁོར་སྲུང་ཞིང་སྐྱོང་བ་རྣམས་ལ་རབ་
ཏུ་སྦྱིན་པར་བྱ་སྟེ། སྔོན་དུ་ཇི་ལྟར་འབྱོར་པས་ཅོད་པན་ལ་སོགས་པ་ཡང་ཇི་ལྟར་
246



དུས་འཁོར་དབང་ལེའི་འགྲེལ་པ།
རིགས་པར་བྱའོ། །དེ་བཞིན་དུ་མཐའ་དག་ཁམས་དང་ཡོན་ཏན་གྱི་རིགས་ཅན་དཔའ་
བོ་དང་རྣལ་འབྱོར་མ་རྣམས་ལ་སློབ་མ་བདག་ཉིད་ཀྱི་ནུས་པས་སློབ་དཔོན་ལ་ཕུལ་
བ་དེ་བཞིན་མཆོད་པ་ཅི་ནུས་བྱ་ཞིང་ཚོགས་ཀྱི་འཁོར་ལོའི་འདུས་པ་གཞན་རྣམས་ལ་
ཡང་མཆོད་པར་བྱའོ། །དེ་ནས་ཚོགས་ཀྱི་འཁོར་ལོའི་འདུས་པ་རང་གནས་གཤེགས་
སུ་གསོལ་ཏེ། མཐར་ནི་སྦྱིན་སྲེག་བྱས་ནས་སློབ་དཔོན་གྱིས་སྔར་བཞིན་མཆོད་པ་
བྱས་ལ། ཤར་གྱི་སྒོར་བཅོམ་ལྡན་འདས་ལ་མངོན་དུ་ཕྱོགས་པས་རྡོ་རྗེ་དང་དྲིལ་བུ་
འཛིན་པས་ལག་པ་རྡོ་རྗེ་བཅིངས་པས། རང་གི་སྙིང་གའི་པདྨར་དཀྱིལ་འཁོར་གྱི་ཡེ་
ཤེས་སེམས་དཔའ་རྣམས་རབ་ཏུ་གཞུག་པར་བྱ་སྟེ། དབང་པོ་ལ་སོགས་པ་འཇིག་
རྟེན་པ་རྣམས་ནི་རང་རང་གི་གནས་སུ་གཤེགས་སུ་གསོལ་བར་བྱས་ནས། དེ་ནས་
བྱང་ཆུབ་ཀྱི་ཤིང་ཨ་ཤུད་ཐའི་འདབ་མའམ། རང་གི་ལག་པའམ། ཕྱག་མཚན་རྡོ་རྗེས་
ཚངས་པའི་ཐིག་གེ་ལམ་ནས་བདེ་བ་ཆེན་པོའི་འཁོར་ལོའི་རྡོ་རྗེ་ཇི་སྲིད་པར་དབྱི་བར་
བྱའོ། །དེ་ནས་དེ་ལས་རང་གི་མགོར་རྡུལ་ཚོན་ཅུང་ཟད་བཀོད་དེ་པདྨ་ལ་སོགས་པ་
ཡང་དབྱི་བར་བྱའོ། །དཀྱིལ་འཁོར་གྱི་འཁོར་ལོ་གཤེགས་སུ་གསོལ་བའི་ངེས་པའོ། །
བཅུ་གཉིས་པ་ཆུ་བོ་ཆེན་པོ་ལ་སོགས་པ་དང་རང་རང་གི་ཁྱིམ་དུ་རྡུལ་ཚོན་དང་ཚོགས་
ཀྱི་འཁོར་ལོ་གཤེགས་སུ་གསོལ་ཏེ་མཆོད་པའི་ངོ་བོ་ཉིད་ཀྱི་གནས་པ་ནི་མཐའ་དག་
རྡུལ་ཚོན་དག་ཀྱང་སོགས་ཚིགས་བཅད་གཉིས་ཀྱིས་བསྟན་ཏེ། དེ་ནས་མཐའ་དག་
རྡུལ་ཚོན་བསྡུས་ཏེ་རིན་པོ་ཆེའི་བུམ་པའི་སྣོད་དུ་བླུགས་པ་གོས་བཟང་པོས་བརྒྱན་པ་
དག་ཀྱང་གླང་པོ་ཆེའི་སྟེང་དུ་གདུགས་དང་རྔ་ཡབ་དང་རྒྱལ་མཚན་དང་། མཆོད་པ་སྣ་
ཚོགས་དང་བཅས་པ་ཁྱེར་ཏེ། རྒྱ་མཚོར་འགྲོ་བའི་དག་པའི་ཆུ་ཀླུང་ལ་སྤྱན་དྲངས་
པར་བྱས་ནས། བུམ་པ་གང་དུ་རྡུལ་ཚོན་ཁྱེར་བའི་བུམ་པ་དེ་ཆུས་གང་བར་བྱས་པ་
སླར་ཡང་གླང་པོ་ཆེའི་ཕྲག་པར་བཞག་སྟེ་དཀྱིལ་འཁོར་གྱི་ཁང་པར་ཁྱེར་ཏེ་འོང་བར་
7



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
བྱའོ། །གླང་པོ་ཆེ་མེད་ན་བདེ་བའི་གདན་ལ་ཁྱོགས་བྱས་ནས་ཁྱེར་བར་བྱའོ། །ཆུ་ཆེན་
སོགས་སུ་རྡུལ་ཚོན་གཤེགས་སུ་གསོལ་བའོ། །དེ་ནས་ཚོགས་ཀྱི་འཁོར་ལོར་འདུས་
པ་རྣམས་རང་རང་གི་ཁྱིམ་དུ་གཤེགས་སུ་གསོལ་བ་ནི། རྡུལ་ཚོན་གཤེགས་གསོལ་
བྱས་ནས་དཀྱིལ་འཁོར་གྱི་ཁང་པར་འོངས་ཏེ། བ་ཡི་ལྕི་བས་བྱུགས་པའི་དཀྱིལ་
འཁོར་གྱི་ཁང་པར་ལོ་ལྔ་ནས་ལོ་བཅུའི་བར་གྱིའམ། དཔེ་འགར་ལོ་བཅོ་ལྔ་ནས་ལོ་
བཅུའི་བར་གྱི་གཞོན་ནུ་མ་བཅུ་ལ་འོ་མ་དང་མར་དང་འོ་ཐུག་དང་། ཁནཱ་དང་ལ་དུ་ལ་
སོགས་པ་མངར་བའི་ཟས་རྣམས་ཀྱིས་སྔ་དྲོ་ཡང་དག་པར་མཆོད་ནས། དེ་ནས་ཏཱ་པཱུ་
ལ་སོ་རྩི་གོ་ཡུ་དང་། དྲི་དང་སྤོས་དང་། མེ་ཏོག་དང་འབྲས་བུར་བཅས་པ་དང་། བུམ་
པའི་མགྲིན་པ་བཅིངས་པའི་རས་ཡུག་དུག་ནི་བུ་མོ་གཞོན་ནུ་མ་རྣམས་ལ་བྱིན་ནས།
རྡོ་རྗེ་སློབ་དཔོན་སློབ་མར་བཅས་པས་མཐའ་དག་ཚོགས་ཀྱི་རིགས་ནི་དཔའ་བོའི་
སྟོན་མོས་ཇི་ལྟར་འདོད་པར་མཆོད་པར་བྱ་སྟེ། འདིར་དཔའ་བོའི་སྟོན་མོའི་ཆོ་ག་ནི།
རྡོ་རྗེ་སློབ་དཔོན་ནི་མཆོག་འབྲིང་ཐ་མ་གསུམ་སྟེ།
སུ་བརྟག་པ་ལས། །དེ་ཉིད་
བཅུ་ནི་ཡོངས་ཤེས་པ། །གསུམ་ལས་དགེ་སློང་མཆོག་ཡིན་ཞིང་། །འབྲིང་པོ་དགེ་ཚུལ་
ཞེས་བྱ་སྟེ། །ཁྱིམ་གནས་དེ་ལས་ཐ་མའོ། །ཞེས་རྒྱུད་ཀྱི་ངེས་པ་ལས། དགེ་སློང་དང་
དགེ་ཚུལ་དང་། ཁྱིམ་པ་དེ་རྣམས་དབང་བསྐུར་བའི་རྒན་པའམ་གཞོན་པ་ཉིད་སོ་སོའི་
སྡེ་ཚན་ཐུན་མོང་གཅིག་ཏུ་འདུས་པ་དེའི་དགེ་སློང་རྡོ་རྗེ་འཛིན་པ་རྣམས་ཀྱི་གྲལ་ཁ་
ཤར་དུ་མངོན་པར་ཕྱོགས་པ་དང་། དེ་བཞིན་དགེ་ཚུལ་རྣམས་ཀྱི་གྲུལ་བྱང་དུ་ཕྱོགས་
པ་དང་། ཁྱིམ་པའི་སློབ་དཔོན་གྱི་གྲལ་ལྷོར་མངོན་པར་ཕྱོགས་པར་བཀོད་དོ། །དེ་
བཞིན་དུ་དགེ་སློང་མ་དང་། དགེ་ཚུལ་མ་དང་། དགེ་བསྙེན་མའི་གྲལ་ནི་སོ་སོར་རོ། །
དེ་རྣམས་ལ་དབང་གི་རིམ་པས་རྒན་གཞོན་གྱི་གདན་སྦྱིན་པར་བྱའོ། །དགེ་སློང་
རྣམས་ལས་གང་ཞིག་དབང་གིས་རྒན་པ་ནི་ཚོགས་ཀྱི་གཙོ་བོར་འོས་ན་ཡང་། འོན་
ཡོངས་སུ
28



དུས་འཁོར་དབང་ལེའི་འགྲེལ་པ།
ཀྱང་དེ་རྒྱུད་སྟོན་མི་ཤེས་པའི་རྨོངས་པ་ཡིན་ལ། དེ་ལས་གཞོན་པ་རྒྱུད་སྟོན་པའི་སློབ་
དཔོན་ཆེན་པོ་ཡིན་ན་དེ་དཔའ་བོའི་སྟོན་མོ་ལ་ཚོགས་ཀྱི་གཙོ་བོར་བྱ་ལ། དགེ་སློང་
རྒན་པ་ཁྱིམ་གཞན་དུ་སོ་སོར་ཡང་དག་པར་མཉེས་པར་བྱའོ། །དེ་བཞིན་དུ་རྒན་པོ་
ཆོས་སྟོན་པ་པོ་མ་ཡིན་པའི་མན་ངག་དང་ལྡན་པ་གཞན་ཡང་དེ་དང་འདྲ་སྟེ། དེ་དག་
སེམས་ཅན་གྱི་དོན་བྱེད་མི་ནུས་པའི་ཕྱིར། རྒྱུད་སྟོན་པའི་སློབ་དཔོན་ཉིད་ཚོགས་ཀྱི་
གཙོ་བོར་བྱའོ། །གཞན་ཡང་དགེ་ཚུལ་ཁྱིམ་པ་སྔོན་དུ་དབང་བསྐུར་བ་ཐོབ་པས་རྒན་
ཡང་ཇི་སྲིད་ལམ་མངོན་པར་ཤེས་པ་མ་བསྐྱེད་ཀྱི་བར་དུ་དགེ་སློང་རྡོ་རྗེ་འཛིན་པ་
ས་རྒན་པོར་མི་འགྱུར་རོ། །ཅི་སྟེ་འགའ་ཞིག་བདག་ནི་དབང་གིས་རྒན་པ་སོགས་
ཀྱི་ཚོགས་ཀྱི་གཙོ་བོར་འོས་སོ་ཞེས་རྩོད་པ་བྱེད་ན་ནུས་བ་དྲི་བར་བྱ་སྟེ། གལ་ཏེ་
མངོན་ཤེས་སོགས་སྟོན་པར་བྱེད་ན་དེའི་ཚེ་དེ་ཚོགས་ཀྱི་གཙོ་བོར་བྱའོ། །ཅི་སྟེ་ཡང་
དག་པའི་སྤྱོད་པ་བཟང་པོ་བདེན་པའི་ལམ་བཏང་ནས། རྫུན་གྱི་དབང་བསྐུར་གྱི་
མངོན་པའི་ང་རྒྱལ་དང་ལྡན་པས་རྩོད་པར་བྱེད་ན་དེའི་ཚེ་དེ་རང་གི་གནས་སུ་བསྐྲད་
པར་བྱའོ། །ཅི་སྟེ་གནས་ནས་ཕྱུངས་པས་ཆད་པ་ཁས་ལེན་ན་ཆད་པའི་བདག་པོས་
བཟའ་བཏུང་སོགས་ཀྱི་ཆད་པ་སྦྱིན་པར་བྱའོ། །དེ་ལྟར་དགེ་སློང་དང་དགེ་ཚུལ་དང་
ཁྱིམ་པ་རྣམས་ལ་བཟའ་བ་དང་བཏུང་བ་ལ་སོགས་པ་སྦྱིན་པར་བྱ་སྟེ། དེ་རྣམས་
ཐམས་ཅད་ལས་དང་པོར་ཤར་དུ་བྲིམ་པར་བྱའོ། །དེ་རྣམས་ཀྱི་དབུས་སུ་དཀྱིལ་
འཁོར་བྱས་ནས་བཅོམ་ལྡན་འདས་དུས་ཀྱི་འཁོར་ལོ་ལ་དང་པོར་བཟའ་བཏུང་སོགས་
ཀྱི་ཕུད་ཕུལ་ཏེ། དེ་ནས་དགེ་སློང་ལ་སོགས་པའི་སློབ་དཔོན་རྣམས་དང་དབང་བསྐུར་
བ་གཞན་རྣམས་དང་། དེ་རྣམས་ཀྱི་དྲུང་ན་གནས་པ་རྣམས་ལ་སྦྱིན་པར་བྱའོ། །དེ་
ལྟར་མཐའ་དག་རྣལ་འབྱོར་པའི་ཚོགས་ཀྱི་རིགས་ནི་དཔའ་བོའི་སྟོན་མོས་མཆོད་པར་
བྱས་ཏེ། སློབ་མ་སྦྱིན་བདག་ལ་ནི་སློབ་དཔོན་གྱིས་འདུས་པ་ལ་ཡོན་སྦྱིན་པའི་དོན་
s



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
དུ་གནང་བ་རབ་ཏུ་བྱིན་ནས་སྦྱིན་བདག་བདག་ཉིད་ཀྱི་ནུས་པས་ཚོགས་ལ་ཡོན་ཇི་
ལྟར་རིགས་པ་ཕུལ་ནས། རབ་མཆོག་ཚོགས་ཀྱི་རིགས་ཀུན་དུ་དགའ་བར་བྱས་པ་
རྣམས་ནི་རང་རང་གི་གནས་སུ་གཤེགས་སུ་གསོལ་བར་བྱའོ་ཞེས་པ་དཔའ་བོའི་སྟོན་
མོའི་ངེས་པའོ། །དེ་ནས་འཇིགས་པ་དང་ཉེ་བར་འཚེ་བ་ཐམས་ཅད་ཞི་བར་བྱེད་པ་
གསུངས་ཏེ། འདིར་རིགས་ཀྱི་བུའམ་རིགས་ཀྱི་བུ་མོ་གང་ལ་ལ་ཞིག་གིས་དཀྱིལ་
འཁོར་བྲིས་ནས་དབང་བསྐུར་བ་བླངས་ཏེ་སྔར་བཤད་པའི་རྣལ་འབྱོར་མ་རྣམས་ཀྱི་
ཞབས་ཉིན་ཞག་སོ་སོར་དྲན་པར་བྱེད་ན། དེ་ལ་འཇིགས་པ་བཅུ་དྲུག་དང་གཞན་ཡང་
འཇིགས་པ་ཐམས་ཅད་ཞི་བར་འགྱུར་ཏེ། གང་ཞེ་ན་དཔུང་བཞི་ལྡན་པའི་དམག་གོ་
མཚོན་དང་ལྡན་པ་སོགས་དགུ་ཡི་འཇིགས་པ་དང་། གཅན་གཟན་གྱི་རྒྱལ་པོ་མི་
བཟད་པའི་མཆེ་སྡེར་དང་སྟོབས་དང་ལྡན་པ་སེང་གེ་དག་གསོད་པར་ཆས་པ་དང་།
གླང་ཆེན་གྱི་དབང་པོ་སྟོབས་ལྡན་མྱོས་པ་ལུས་ཤིན་ཏུ་ཆེ་བ་ལྗོན་ཤིང་ཆེན་པོ་ཡང་དྲུང་
ནས་འབྱིན་པར་བྱེད་ཅིང་ལག་པས་བརྫིས་ཏེ་སོ་ཡི་རྩེ་མོས་འབྱེད་པ་རྣམས་དང༌།
ཕྱོགས་ཀུན་ནས་མེ་ལྕེ་དྲག་པོ་དང་དུ་བའི་ཕྲེང་བས་དཀྲིགས་ཤིང་མེ་སྟག་འཕྲོ་བ་དང་
བཅས་པས་གྲོང་ལ་སོགས་པ་དུས་གཅིག་བསྲེགས་ཏེ་འཆི་བར་བྱེད་པའི་མེ་ཡི་
འཇིགས་པ་དང་། ཁྲོས་ཤིང་ཁྱོག་པོར་འགྲོ་ཞིང་མདོག་སྔོན་རླུང་གི་ཤུགས་ཅན་གཏུམ་
པོ་ལུས་ཆེ་བ་གང་དང་ཕྲད་པ་ཟ་བར་བྱེད་པའི་ལྟོ་འཕྱེའི་བདག་པོ་སྦྲུལ་ཆེན་འཇིགས་
སུ་རུང་བ་དང་། མཚོན་ཆ་ཐོགས་ནས་ལམ་འཕྲང་སོགས་བཀག་པའི་ཚོགས་རྔམ་ཞིང་
སྡང་བའི་སེམས་ལྡན་ཆོམ་རྐུན་གྱི་འཇིགས་པ་དང་། རྐང་པ་དང་ལག་པ་ལྕགས་སྒྲོག་
སོགས་དང་ཞགས་པས་འཆིང་བ་ཉིད་དུ་
དུ་བྱས་ཏེ་བཙོན་རར་ཆུད་པའི་འཆིང་བའི་
འཇིགས་པ་དང་། ཆུ་གཏེར་ཆེན་པོར་ཞུགས་པ་སོགས་ལ་ཆུ་གནས་ཆུ་སྲིན་སོགས་
གདུག་པས་གཙེས་ཤིང་རླུང་དང་རླབས་ཀྱིས་དཀྲུགས་པས་ཆུ་གཏེར་འཁྲུགས་པ་
པ་
50



དུས་འཁོར་དབང་ལེའི་འགྲེལ་པ།
སོགས་ཆུ་ཡི་འཇིགས་པ་དང་ནི། ལུས་གཅེར་བུ་མི་སྡུག་འཇིགས་སུ་རུང་བའི་ཆ་བྱད་
ཅན། སྒྲ་དྲག་པོ་སྒྲོགས་ཤིང་ལག་ན་གྲི་ཐོད་སོགས་ཐོགས་པའི་རོ་ལངས་ལ་སོགས་
པ་གདུག་པའི་སེམས་དང་ལྡན་པས་མི་ཡི་ཤ་ཁྲག་ཚོལ་བའི་ཤ་ཟ་རྣམས་ཀྱིས་འཆི་
བའི་འཇིགས་པ་བྱེད་པ་དང་། འབྱུང་བ་འཁྲུགས་པའི་མཛེ་ཡི་ནད་སོགས་ནད་རྣམ་པ་
སྣ་ཚོགས་མི་བཟད་པས་གཟིར་ཏེ། དབང་པོ་དང་མདོག་ཉམས་ཤིང་ལུས་རུལ་བ་རྣག་
དང་བཅས་པའི་དྲིས་གཉེན་རྣམས་ཀྱིས་ཀྱང་ཡོངས་སུ་གཏོང་པའི་སྡུག་བསྔལ་དང་
ལྡན་པའི་ནད་རྣམས་ཀྱི་འཇིགས་པ་དང་། དབང་པོའི་ཕོ་ཉའི་ཚོགས་ཀྱིས་ཉེ་བར་
འཚེ་བ་ནི། དབང་པོ་དང་རྒྱལ་པོ་བཞི་སོགས་ཀྱི་འཁོར་གདུག་པ་མི་སྐྲུན་པ་བཞོན་པ་
སྣ་ཚོགས་དང་། མཚོན་ཆ་སྣ་ཚོགས་འཛིན་པ་ཕྱོགས་ཀུན་ཏུ་རྒྱུ་ཞིང་། བསམ་གཏན་
བྱེད་པ་སོགས་ལ་འཚེ་ཞིང་སྡིགས་པར་བྱེད་པའི་འཇིགས་པ་དང་། སྔོན་གྱི་སེར་སྣའི་
ལས་བྱས་པའི་རྒྱུས་གང་ཞིག་བདོག་པ་དང་བྲལ་ཏེ་ཚ་གྲང་བཀྲེས་སྐོམས་ངལ་བས་
མནར་བ་བཀྲེན་ཅིང་ཕོངས་པ་དབུལ་བའི་འཇིགས་པ་དང་། ལས་ངན་པའི་དབང་
གིས་ལུས་མི་སྡུག་ཅིང་དྲི་ང་བ་སོགས་དང་ལྡན་པས་བུད་མེད་རྣམས་དང་བྲལ་ཞིང་
བུད་མེད་ཀྱིས་རྟག་པར་སྡང་བར་འགྱུར་ཏེ་འདོད་པ་ལ་བརྐམ་བཞིན་འདོད་པའི་བུད་
མེད་དང་བྲལ་བའི་འཇིགས་པ་དང་། མི་བདག་རྒྱལ་པོ་རྣམས་གང་ཟག་གང་ལ་ཁོང་
འཁྲུག་པའི་དབང་གིས་ཆད་པ་དྲག་པོ་དང་གསོད་པར་གཤེད་མ་བསྐོ་བ་སོགས་ཀྱི་
འཇིགས་པ་དང་ནི། ཕྱི་རོལ་དུ་ནམ་མཁའི་ཁམས་ནས་འབར་བའི་གློག་དང་བཅས་
ཏེ་འབྲུག་གི་སྒྲ་དྲག་པོ་སྒྲོགས་ཤིང་རྡོ་རྗེ་གནམ་ལྕགས་ལྟུང་བའི་འཇིགས་པ་དང་།
ནང་དུ་བུད་མེད་ལ་ཆགས་པའི་དབང་གིས་དགའ་བ་བཅུ་དྲུག་གི་འཕོ་བ་མེད་པར་
གྱུར་པ་ལས་ཉམས་ཏེ། རྡོ་རྗེ་བྱང་ཆུབ་ཀྱི་སེམས་ཡང་ཡང་ཕྱིར་ལྟུང་ཞིང་སྐྱེ་འཆི་
བརྒྱུད་མང་མྱོང་བའི་འཕོ་བའི་འཇིགས་པ་དང་། སྐྱེ་བོ་གང་ཞིག་བུད་མེད་ལ་ཆགས་
བsi



མ་ཧཱ་པཎྜིཏ་མི་ཕམ་འཇམ་དབྱངས་རྣམ་རྒྱལ་རྒྱ་མཚོའི་གསུང་འབུམ།
པ་སོགས་ཀྱིས་ནོར་མཐའ་དག་ཟད་ཅིང་ཉམས་པ་དང་། གང་དུ་སོང་ཡང་འདོད་པའི་
དོན་མི་འགྲུབ་ལ། དོན་གང་དང་གང་ཞིག་བརྩམས་པ་ཐམས་ཅད་འབྲས་བུ་མེད་པར་
གྱུར་པའི་དོན་ཉམས་པ་ཡི་འཇིགས་པ་དང་བཅས་པའི་བཅུ་དྲུག་པོ་དེ་དག །སྐྱེས་བུ་
གང་ཞིག་གཙོ་མོ་སྣ་ཚོགས་ཡུམ་ལ་སོགས་པའི་རྡོ་རྗེའི་རྣལ་འབྱོར་མ་རྣམས་ཀྱི་
ཞབས་ནི་ཉིན་ཞག་སོ་སོར་གུས་པས་དྲན་པར་བྱེད་པ་དེ་ལ་འཇིགས་པ་དེ་དག་རབ་
ཏུ་ཉམས་ཏེ་རྨེང་མེད་པར་ཞི་ནས། སླར་ཡང་དཔལ་དང་སྐལ་པ་བཟང་པོ་དང་ལྡན་
ཞིང་རྣམ་པ་ཀུན་ཏུ་འཇིགས་པ་མེད་པར་འགྱུར་རོ། །ཕྱིའི་འཇིགས་པ་བཅུ་དྲུག་ལས་
རྡོ་རྗེ་ལྟུང་བ་ཕྱི་དང་ནང་ལ་སྦྱར་བ་དེས་མཚོན་ནས། གཞན་ཀུན་ལའང་ནང་གི་རླུང་
སེམས་འཕོ་བའི་ཉེས་པ་འགོག་ཚུལ་བོད་འགྲེལ་འགར་སྣང་ཡང་། སོ་སོར་མ་སྦྱར་
ཀྱང་ནང་གི་ལ འཕོ་བ་ཁེགས་པས་འཇིགས་པ་
འཇིགས་པ་བཅུ་དྲུག་གིས་མཚོན་པའི་འཇིགས་པ་
མཐའ་དག་ཞི་བར་འགྱུར་བ་ཡིན་པར་ཤེས་པས་ཆོག་གོ། །དེ་ལྟར་ཕྱིའི་རྣལ་འབྱོར་
མ་རྣམས་ཀྱི་ཞབས་དྲན་པས་ཀྱང་གནས་སྐབས་སུ་འཇིགས་པ་བཅུ་དྲུག་དང་། དེ་
ལས་གཞན་པའི་འཇིགས་པ་མཐའ་དག་ཀྱང་ཞི་བར་གསུངས་ལ། ནང་གི་རྣལ་འབྱོར་
མ་རྣམས་ཀྱི་ཞབས་དྲན་ཚུལ་ནི། འགྲེལ་པའི་མདོར་བསྡུས་དང་པོར། སེར་སྐྱ་ལུག་
དང་ཀུན་འདར་མ་སྟེ་ཉི་ཟླ་སྒྲ་གཅན་ལམ་གསུམ་བགྲོད་རྣམས་རྣལ་འབྱོར་མ། །
དངོས་དང་དངོས་མེད་རབ་ཉམས་མཉམ་བགྲོད་ཞབས་དེ་དག་ནི་དེ་དག་རྣམས་ཀྱི་ཡེ་
ཤེས་སྐུ། །དེ་ཡི་ལྷན་སྐྱེས་བདེ་བའི་གོ་འཕང་འགྱུར་མེད་གཅིག་འདི་དེ་དག་དེ་ཉིད་
གང་གིས་དྲན། །དེ་ཡིས་སྐྱེ་བ་འདི་ལ་མ་ལུས་འཇིགས་འཕྲོག་འདིར་བརྗོད་འབྲས་བུ་
མྱུར་དུ་འབྱུང་བར་འགྱུར། །དཔལ་ལྡན་རྣལ་འབྱོར་མ་རྣམས་དག་གི་གནས་ནི་རྡོ་རྗེ་
ནོར་བུའི་ཁྱིམ་དུ་དེར་འཇུག་ལམ། །ཉོན་མོངས་མེད་ཅིང་བདུད་ཉམས་སྔོན་དུ་རྒྱལ་
བས་གསུངས་པའི་བསྟོད་པ་བདག་གིས་འདིར་བརྗོད་དོ། །སྐྱེས་བུ་གང་དག་བདུད་
22



ཨ་
དུས་འཁོར་དབང་ལེའི་འགྲེལ་པ།
ཀྱི་གྲོགས་ཀྱིས་རྟག་ཏུ་མི་བདེན་མུན་པར་སོང་ཞིང་ལམ་ཉམས་པ། །དེ་དག་རྣམས་
ཀྱིས་ལམ་འདི་ཐོབ་ནས་རྡོ་རྗེ་ནོར་བུའི་ཁྱིམ་དང་རིང་བ་མིན་པར་འོང་གྱུར་ཅིག །
ཅེས་གསུངས་པ་ལྟར། ནང་གི་རིགས་ལྡན་མ་ཨ་བ་དྷཱུ་ཏིའི་ནང་དུ་རླུང་སེམས་འཕོ་
མེད་བཅིངས་པའི་ཡེ་ཤེས་ཀྱི་སྐུ་བསྒྲུབ་པས་ནི་སྲིད་པའི་འཇིགས་པ་མཐའ་དག་
གཏན་དུ་ཕྲོགས་ནས་འཕོ་མེད་མཆོག་གི་བདེ་བ་འགྲུབ་པར་འགྱུར་རོ། །དེ་ལྟར་དུས་
ཀྱི་འཁོར་ལོའི་དཀྱིལ་འཁོར་དུ་དབང་བསྐུར་བ་ནི། རྣལ་འབྱོར་མ་དང་རྣལ་འབྱོར་གྱི་
རྒྱུད་ཐམས་ཅད་དུ་དབང་བསྐུར་བར་འགྱུར་ཞིང་། རྒྱུད་ཐམས་ཅད་ཀྱི་སྟོན་པ་པོ་དང་།
སྔགས་ཐམས་ཅད་ཀྱི་རྗེས་སུ་གནང་བ་སྦྱིན་པ་པོ་དང་། དངོས་གྲུབ་ཐམས་ཅད་ཀྱི་
སྒྲུབ་པ་པོར་འགྱུར་ཏེ། དེའི་ཕྱིར་དུས་ཀྱི་འཁོར་ལོའི་རྒྱུད་སྟོན་པ་པོ་རྡོ་རྗེ་སློབ་དཔོན་
ནི། བཅོམ་ལྡན་འདས་འཇམ་དཔལ་ཇི་ལྟ་བ་དང་། དུས་ཀྱི་འཁོར་ལོ་དང་པོའི་སངས་
རྒྱས་ཇི་ལྟ་བ་བཞིན་དུ་ཐར་པ་དོན་དུ་གཉེར་བ་རྣམས་ཀྱིས་བལྟ་བར་བྱའོ་ཞེས་འགྲེལ་
ཆེན་ལས་གསུངས་སོ། །གནས་པ་ཕྱི་མ་འདི་རྣམས་འགྲེལ་བས་ཕྱག་རྒྱ་དང་། ལྟ་
སྟངས་དང་། དཀྱིལ་འཁོར་གཤེགས་སུ་གསོལ་བ་དང་། དཔའ་བོའི་སྟོན་མོའི་མདོར་
བསྡུས་ཆེན་པོ་དྲུག་པས་རྒྱས་པར་བཤད་པར་མཛད་དེ་ལེའུ་འདི་ལ་མདོར་བསྡུས་
དྲུག་ཡོད་དོ། །གང་གཞན་རྣམ་དག་དུས་ཀྱི་འཁོར་ལོ་ཡི། །དོན་ལ་འཇུག་པའི་སྒོར་
གྱུར་སྨིན་བྱེད་མཆོག །དྲི་མ་བཞི་འཁྲུད་སྐུ་བཞིའི་འབྲས་སྟེར་བ། །རྡོ་རྗེ་དབང་གི་ཆོ་
ག་མཆོག་འདི་རྨད། །ཅེས་བར་སྐབས་ཀྱི་ཚིགས་སུ་བཅད་པའོ། །དཔལ་དང་པོའི་
སངས་རྒྱས་ཆེན་པོ་ལས་ཕྱུང་བའི་དཔལ་དུས་ཀྱི་འཁོར་ལོ་ལས་མངོན་པར་དབང་
བསྐུར་བའི་ལེའུ་སྟེ་གསུམ་པ་རྣམ་པར་བཤད་པའི་འགྲེལ་པའོ།། །།
253



འཇམ་དབྱངས་དྷིཡིག་སེར་པོའི་དཔེ་སྐྲུན་ཚོགས་པ།
འཇམ་དབྱངས་དྷཱི༔ཡིག་སྡེ སེར་པོའི་དཔེ་ཚོགས་ནས་བསྒྲིགས།
སྤྱི་ཁྱབ་མགོ་འཛིན་པ།
ཀསྤྲུལ་འཇམ་དཔལ་ཕྲིན་ལས།
པར་སྐྲུན་མཐུན་སྦྱོར་བ།
ཀསྤྲུལ་འཇམ་དཔལ་ཕྲིན་ལས།
གཙོ་སྒྲིག་པ།
སྐལ་བཟང་བཀྲ་ཤིས།
དག་སྒྲིག་པ།
མཁན་བསྟན་འཛིན་འཇམ་དབྱངས།
ཕྱི་ཤོག་མཛེས་འོགོད་པ།
མཁན་ཀུན་འགའ། ཚེ་དགའ།



-
：
༢༠༠༨ཟླ་༣ཚེས་༡༨ཉིན་པར་གཞི་དང་པོ་བསྒྲིགས།
༢༠༠༨ཟླ་༩ཚེས་༢༡པར་ཐེངས་དང་པོ་པར།
པར་གྲངས ༡༠༠༠
#： *# Fz d & #!]
ཎྞཾ ༔ ཀྵ: rg, E4uཆུ
རྣཟླ+: ༼ བཙྩཾ, ag
ཀྱི་རྟགརྒྱད།
34E HE & P: ༣f
བོད་བརྒྱུད་ནང་བསྟན་རིག་གནས་ཞབས་འདེགས་སྡེ་ཁག



༢༧
(1)
བས
མདོ་སྔགས་ཆོས་ཚུལ་ཚང་ལ་མ་ནོར་བ། །
མཁས་ཤིང་གྲུབ་བརྙེས་རིག་འཛིན་བརྒྱུད་པའི་སྲོལ།།
ཐུབ་བསྟན་སྙིང་པོ་གསང་སྔགས་སྔ་འགྱུར་བའི། །
བསྟན་པ་འཕེལ་རྒྱས་འཛམ་གླིང་ཁྱབ་གྱུར་ཅིག །
་་་་་་* ས ད བ ་ ་ ་ ་ ་ ་ '༔་ཆ'' " * 4, * ་ ས ས ས ་ མ ཀ ་ས ད༌ ༩ ༧ ཉྩས་
ན ་ཨཙིན་
འཇམ་དབྱངས་དྷི་ཡིག་སེ་
དཔེ་དཀོན་གསར་འཇུག།
༡བ༢༢སe
ཚོ
